361

vidit, nec auris audivit, nec sensus percepit, quae
diligentibus Deum reposita sit merces: sed solus
spiritus ad arcanum illud pervenit. Deinde quum
datus sit nobis Christus in sanctificationem, et spi·
ritum regenerationis secum simul afferat: denique
quum nos inserat in corpus suum: haec quoque
altera ratio est, cur fidem habere nemo possit, quin
sit ex Deo genitus.

Diligit eum qui yenitus est. Augustinus et alii
quidam veterum ad Christum hoc traxerunt: sed
falso. Nam sub numero singulari omnes fideles
apostolus designat: et contextus aperte ostendit,
non aliud esse illi consilium, nisi ut mutuum in
fratres amorem ex fide, tanquam ex fonte, derivet.
Est autem argumentum ex communi naturae or-
dine sumptum: sed quod in hominibus cernitur, ad
Deum transfert. Notandum autem est apostolum
non ideo de solis fidelibus sermonem habere prae-
teritis extraneis, quod illi soli amandi sint, horum
autem nulla habenda sit cura vel ratio: sed nos
hoc velut tyrocinio ad omnes sine exceptione aman-
dos instituit, quum initium facere a piis iubet.

2. In hoc cognoscimus. His verbis breviter os-
tendit quaenam vera sit caritas, nempe quae ad
Deum refertur. Hactenus docuit nusquam esse
verum Dei amorem, nisi quum proximi etiam aman-
tur, quia hic perpetuus sit effectus: nunc autem
docet, recte et ordine amari homines, quum Deus
priores obtinet. Atque haec definitio necessaria est:
nam saepe fit ut homines amemus extra Deum: ut
profanae et carnales amicitiae non alio quam ad
privatum commodum, vel ad alios evanidos respec—
tus tendunt. Ergo sicuti prius effectum urgebat,
ita nunc eausam urget: vult enim sic mutuam coli
inter nos caritatem, ut Deus praeferatur. Amori
Dei coniungit legis observationem, et merito: nam
quum Deum amemus ut patrem et dominum, fieri
non potest quin coniuncta sit reverentia cum amore.
Deinde non potest a se ipso Deus avelli: quum ita-
que fons sit omnis iustitiae et rectitudinis, qui eum
amat, necesse est ut compositos habeat suos affectus
in obedientiam iustitiae. Non est igitur otiosa res
amor Dei. Verum ex hoc loco simul colligimus,
quaenam vera sit legis observatio: nam si metu
tantum coacti Deo obsequimur in servandis eius
mandatis, longe distamus a vera obedientia. Ergo
hoc primum est, ut corda se Deo addicant in libe-
ralem reverentiam: deinde vita ad legis regulam
formetur. Hoc sibi vult Moses, quum in colligenda
legis summa dicit, Israel, quid *petit abs te Domi-
nus Deus tuus, nisi ut ipsum diligas, et ei obedias?
(Deut. 10, 12).

3. Praecepta eius yravia non sunt. Hoc additum
est ne difficultas (ut fieri solet) studium nostrum
frangat vel minuat. Nam qui alacri animo magno·
que fervore piam sanctamque vitam aggrediuntur,

CAPUT V.

 

362

postea vires suas impares experti, pigrescunt: ergo
Iohannes, ut conatus nostros incitet, mandata Dei
gravia esse negat. Verum obiici contra potest, nos
longe aliud experiti: et scriptura etiam testatur
iugum legis esse importabile (Act. 15, 10). Ratio
quoque manifesta est: nam quum nostri abnegatio
sit quasi servandae legis praeludium, an facile ho-
mini esse dicemus, se ipsum negare? 11110 quum
lex spiritualis sit (quemadmodum Paulus docet
[Rom. 7, 14]), nos autem nihil quam caro, ingens
inter nos et Dei legem dissidium esse oportet. Res-
pondeo, difficultatem hanc minime esse ex natura
legis, sed ex carnis nostrae vitio. Quod etiam Pau-
lus diserte exprimit: quia postquam dixit, impossi-
bile fuisse legi conferre nobis iustitiam: mox cul-
pam in carnem reiicit. Haec solutio Pauli et
Davidis sententias, quae iu speciem videntur mul-
tum pugnare, optime conciliat. Paulus legem facit
mortis ministram (2. Corin. 3, 7), nihil quam iram
Dei operari pronuntiat: datam esse ut peccatum
augeret: vivere ut nos occidat. David contra,
suavem prae melle, et prae auro desiderabilem sibi
esse praedicat (Psal. 19, 11). Inter alia eius elogia,
haec ponit, Quod exhilaret corda, ad Dominum
convertat, et vivificet. Sed Paulus legem cum
vitiosa hominis natura confert: inde hostilis ille
conflictus. David autem, qualiter affecti sint, quos
Deus spiritu suo regenuit, docet. Hinc suavitas
illa et oblectatio, cuius nullum gustum caro perci-
pit. Nec vero Iohannes distinctionem hanc omisit:
ne quis enim generaliter 11οο acciperet, praecepta
Dei non esse gravia, restringit ad filios Dei:
quo significat, fieri hoc spiritus virtute, ut Deo ob-
sequi non sit nobis grave nec molestum. Nondum
tamen videtur prorsus soluta quaestio. Nam fideles
utcunque spiritu Dei regantur, durum tamen cum
carne sua certamen sustinent: et quantumvis sudent,
vix tamen dimidia ex parte ad officium se com-
parant: imo quasi inter sacrum (ut aiunt) et saxum
constituti, fere sub onere deficiunt. Videmus ut
Paulus se captivum teneri gemat, et infelicem ex-
clamet, quia non potest libere Deo servire. Res·
pondeo, facilem vocari legem, quatenus coelesti
virtute praediti, superamus carnis concupiscentias.
Nam utcunque recalcitret caro: sentiunt tamen
fideles: nulla se alia re tam oblectari, quam ut
Deum sequantur. Praeterea notandum est, Iohan-
nem non loqui de nuda. lege, quae nihil praeter
mandata continet: sed paternam Dei indulgentiam
coniungere, qua mitigatur legis rigor. Ergo quum
nobis clementer ignosci a Domino scimus, si opera
nostra legi non satisfaciant, id longe nos reddit ad
obsequium promptiores: quemadmodum in Psalmo
130, 4, habetur: Apud te est propitiatio, ut timea-
ris. Hinc ergo facilitas legis servandae, quod fideles
venia sublevati, sicubi deficiunt, animos non des-

