CAPUT l.

1. Quod erat ab initio, quod audivimus, quod
vidimus oculis nostris, quod intuiti sunaus, quod manus
nostrae contrectaverunt de sermone vitae.- 2. et vita
manifestata est, et vidimus, et testamur, et annuntia-
mus vobis vitam aeternam, quae erat apud patrem,
et manifestata est nobis.

Initio proponit exhibitam nobis fuisse in Christo
vitam: quod ut est bonum incomparabile, ita sensus
omnes nostros miro sui desiderio et amore rapere
et inflammare debet. Paucis quidem et simplicibus
verbis hoc dietum est, vitam esse manifestatam:
verum si reputamus quam misera et horrenda sit
mortis conditio: rursum quid Dei regnum et im-
mortalis eius gloria valeant: aliquid hic magnificen-
tius sentiemus, quam ullis verbis exprimi queat.
Ergo hoc eonsilium est apostoli, proposito ingenti
bono, imo summa et unica beatitudine, quam nobis
in filio suo Deus eontulit, animos nostros sursum
attollere: sed quia rei magnitudo postulabat ut certa
esset ac comprobata veritas, hac in parte multum
insistit. Nam ista omnia, quod vidimus, quod
audivimus, quod sumus intuiti, etc. ad san-
ciendam evangelii fidem valent. Nec vero tantum
asseverandi studium frustra adhibet. Quum in
evangelio salus nostra consistat, res plusquam ne·
cessaria est eius certitudo: nos vero quam simus ad
credendum difficiles, propria experientia plus nimio
quisque nostrum agnoseit. Credere appello, non
leviter opinari, aut assentiendo tantum probare
quod dicitur: sed firma indubiaque persuasione am-
plecti, ut audeamus tanquam compertae veritati sub·
scribere. Hac ratione tam multa in evangelii con-
firmationem hic apostolus congerit.

1. Quod erat ab initio. Quoniam abrupta est
et confusa oratio, ut sensus reddatur clarior, ita
verba resolvere oportet, Nos verbum vitae, quod
erat ab initio, et nobis vere modis omnibus testatum
fuit, vobis annuntiamus, ut vita in eo manifestata
fuerit. Vel si aliter mavis: Quidquid de verbo
vitae annuntiamus vobis, ab initio erat, et nobis
palam ostensum fuit: quia vita in eo manifestata

est. Caeterum particula haec, quod erat ab ini·
tio, ad Christi divinitatem procul dubio refertur.
Neque enim ab initio erat Deus in carne manifes-
tatus: sed is qui semper vita fuit, et aeternus Dei
sermo, in plenitudine temporum homo apparuit.
Rursum quae sequuntur de intuitu et palpatione
manuum, magis ad humanam naturam spectant.
Verum quia duae naturae personam unam consti-
tuunt, et unus est Christus, qui a patre prodiit ut
earnem nostram indueret, merito apostolus eundem
et semper fuisse invisibilem, et postea visum esse,
communiter praedicat. Quo refellitur putidum Ser-
veti cavillum, unam esse deitatis naturam et essentiam
cum carne: adeoque verbum in caruem transformatum,
quia ille sermo vivificus in carne visus fuerit. Me-
minerimus ergo hanc asseri evangelii doctrinam,
quod is qui in carne vere se filium Dei esse pro-
bavit, ao pro filio Dei fuit agnitus, semper invisi-
bilis fuerit Dei sermo. Neque enim mundi initium
hic designat: sed altius conscendit.

Quod audivimus, quod vidimus. Non rumoris
fuit hic auditus, cui parum fidei haberi solet: sed
intelligit Iohannes, se de iis, quae docuit, prius
fuisse a magistro probe edoctum, ut nihil temere in
medium protulerit. Et certe nemo erit in ecclesia
idoneus doctor, qui non filii Dei ante fuerit disei-
pulus, ac rite institutus in eius schola: quando sola
eius autoritas valere debet. Quod dicit se oculis
vidisse, non est pleonasmus, sed maior expressio
amplificationis causa. Imo non contentus simplici
adspectu, addit contemplati sumus, et manus
nostrae palparunt. Quibus verbis testatur nihil se
docuisse quod non solide perspectum habuerit. Vi-
detur tamen ad praesentem causam parum valere
sensuum approbatio. Neque enim vel oculis vel
manibus comprehendi potuit virtus Christi. Res-
pondeo, hic idem dici quod primo evangelii capite:
Vidimus gloriam eius, gloriam unigenito Dei filio
dignam. Neque enim ab externa corporis figura
agnitus fuit Dei filius: sed ex eo quod illustria di-
vinae suae potentiae documenta edidit: ita ut in eo,
tanquam viva et expressa imagine, refulserit patris
maiestas. Quum verba. sint pluralis numeri, et re·
apostolis omnibus peraeque conveniat, libenter de
illis interpretor: praesertim quia de testimonii auto-

 

