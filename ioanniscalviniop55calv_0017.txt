13]

lianos satis confutat, quum Christo vendicat quae
solius sunt Dei, et simul duas in patre et filio
distinctas hypostaseis notat. Nam hinc colligimus,
filium esse unum cum patre Deum, et proprietate
nihilominus distingui: ita ut sua cuique subsistentia
constet.

Portetque omnia. Portare hic pro tueri acei-
pitur, facereque ut in suo statu maneant creatu-
rae. Intelligit enim omnia mox casura, nisi eius
virtute sustinerentur. Quamquum pronomen de-
monstrativum αὑτος tam de patre quam de filio
exponi potest: verti enim potest, vel ipsius, vel
suae. Quia tamen secunda expositio magis est re-
cepta, et optime quadrat contextui: ego eam liben-
ter amplect-or. Ad verbum est, verbo potentiae.
Sed genitivus more hebraico epithetum valet. Nam
quod nonnulli ita torquent, Christum omnia susti—
nere verbo patris, hoc est, se ipso qui verbum est:
nihil habet coloris. Deinde nihil opus est tam
coacta expositione. Neque enim solet Christus vo-
cari ῥῆμα, sed λόγος. Quare verbum hic simpli-
citer nutum significat. Et sensus est, Christum,
qui solo nutu totum mundum conservat, non tamen
recusasse munus peragendae nostrae purgationis.
Atque hoc secundum est membrum doctrinae, quae
in hac epistola tractatur. Status enim totius dis-
putationis in his duobus capitibus versatur: Chris-
tum, quia summa. autoritate praeditus est, prae
omnibus aliis esse audiendum: et quia morte sua
nos patri reconciliavit, veteribus sacrificiis finem
imposuisse. Ideo prima haec sententia, quum sit
generalis propositio, etiam bimembris est. Porro
quum dicit, per se ipsum, subaudienda est anti-
thesis: quod legis mosaicae umbris ad id non fuerit
adiutus. Praeterea discrimen inter ipsum et levi·
ticos sacerdotes ostendit. Nam et hi dicebantur
peccata expiare: sed hanc vim aliunde mutuabantur.
Denique excludere voluit omnia alia media, vel
adminicula, quum purgationis et pretium et virtu·
tem in Christo statuit.

Consedit in dextera. Ac si diceret, salute ho-
minibus parta in mundo, receptus est in gloriam
coelestem, ut omnia gubernet. Hoc autem subiecit,
ut indicaret non esse temporariam salutem, quam
nobis acquisivit. Nam alioqui potestatem metiri
solemus ex praesenti adspectu. Christum ergo non
ideo minoris faciendum admonet quia oculis non
cernatur: sed potius hunc esse cumulum eius glo·
riae, quod receptus est ac evectus in summum:
illud *imperii fastigium. Nam dextera per simili-
tudinem ad Deum transfertur, qui neque inclusus
est loco, nec latus habet vel dextrum vel sinistrum.
Sessio itaque Christi nihil aliud est quam regnum,
quod illi a patre datum est, ac potestas illa cuius
meminit Paulus (Philip. 2, 10), ut in nomine eius
omne genu flectatur. Ergo sedere ad patris dex-

 

CAPUT I. 14

teram, nihil aliud est quam gubernare vice patris:
qualiter solent principum legati, quibus libera rerum
omnium potestas est concessa. Et ideo additum
est epithetum magnificentiae: deinde, in ex-
celsis: ut significet collocatum esse in excelso
throno Christum, unde maiestas Dei refulgeat. Ergo
sicuti amandus est redemptionis nominc, ita in hac
magnificentia adorandus.

4. Tanto praestantior anyelis factus, quanto cx-
cellentius prae ipsis sortitus est nomen. 5. Cui em'm
unquam anqelorum dixit.- filius meus es tu, eqo hodie
qenai te? Ec rursus.- ero illi in patrem, et ipse erit
mihi in tilium? 6. Rursus autem quum introducit
ᾒΖΞᾳἨΞ) in orbem, dicit: et adorent eum omnes an-
ye ι ez.

4. Tanto praestantior. Postquam Christum Mosi
et reliquis omnibus praetulit, nunc angelis etiam
comparando, gloriam eius magis amplificat. Tritum
erat apud Iudaeos, legem per angelos esse datam:
audiebant quae passim de ipsissin scriptura legun-
tur honorifice dicta: et ut mire in superstitionem
proclivis est mundus, angelos nimium extollendo,
Dei gloriam obscurabant. Ergo opportuit ipsos
cogi in suum ordinem, ne Christi splendori obsta—
rent. Ac primum ex nomine argumentatur, Christum
longe supra eos excellere, quia vocetur filius Dei.
Hoc autem titulo Christum fuisse insignitum pro-
bat duobus scripturae testimoniis: quorum utrumque
excutiendum nobis est: deinde summam rei colli-
gemus.

5. Filius meus es tu. Non est negandum quin
de Davide hoc praedicetur: nempe quatenus Christi
personam sustinuit. Ergo quae habentur in hoc
psalmo, in Davide oportuit adumbrari: sed in
Christo sunt expressa. Nam quod multis hostibus
circumcirca domitis, regni sui fines ampliavit ille:
fuit aliqua huius promissionis adumbratio, Dabo tibi
gentes in haereditatem. Sed quantulum hoc fuit
prae amplitudine regni Christi, quae ab oriente in
occidentem usque patet? Eadem ratione filius Dei
vocatus suit: hoc est, peculiariter a Deo selectus
ad res egregias gerendas. Sed haec vix modica
scintilla fuit eius gloriae, quae in Christo refulsit,
cui pater imaginem suam insculpsit. Ita nomen
filii singulari praerogativa in solum Christum com-
petit: nec potest in alium quemvis transferri quin
profanetur. Hunc enim et neminem alium signavit
pater. Sed parum adhuc firmum etiam hoc modo
videtur argumentum apostoli. Unde enim Christum
superiorem esse angelis contendit, nisi quia nomen
habet filii‘? Quasi vero non sit hoc illi commune
cum principibus, et quicunque potestate eminent:
de quibus scriptum est: vos dii estis, et filii excelsi
omnes. Quasi non honorificentius de toto Israele

