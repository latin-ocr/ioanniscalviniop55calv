499 EPIS'P.

et trepidationem nos esse proclives, ut nemo Deum
vocare patrem ausit, nisi illo eodem spiritu dictante.
Nam hinc sollicitudo, hino ardor et vehementia, hino
alacritas. hine fiducia obtinendi, hino denique gemi-
tus illi inenarrabiles quorum meminit Paulus ad Ro-
manos 8, 26. Ergo non abs re Iudas docet neminem
posse orare ut oportet, nisi directore spiritu.

21. Vosmet in caritate servate. Caritatcm velut
custodem ac praesidem vitae nostrae statuit: non
ut eam opponat Dei gratiae, sed quia hic rectus
vocationis nostrae cursus est, si pergimus in cari-
tate. Quoniam vero multa nos ad desectionem
sollicitant, ut difficile sit nos servare Deo usque
in finem integros, ad ultimum diem fideles revocat.
Sola enim eius exspectatio sustinere nos debet, ne
unquam animos despondeamus. Alioqui singulis
momentis deficere necesse erit. Notandum autem
quod vitam aeternam non vult sperari, nisi ex
Christi misericordia. Nam ita iudex noster futurus
est, ut gratuitum redemptionis a se partae bene-
ficium pro iudicandi regula habeat.

22. Hos quidem miseramini. Adiungit alteram
exhortationem, qualiter se gerere debeant fideles in
corrigendis fratribus, ut eos ad Dominum reducant.
Varie autem tractandos esse admonet, unumquem-
que scilicet pro suo ingenio. Nam erga mansuetos
et dociles clementia utendum est. Aliorum maior
est duritia: ergo terrore subigendi sunt. Haec est
diiudicatio cuius meminit. Participium διακρινόμενα,
nescio cur Erasmus passive reddere maluerit, quum
sit ambiguum: activa autem significatio contextui
longe melius quadret. Summa ergo est: Si volu-
mus errantium saluti consulere, considerandam
esse cuiusque naturam: ut qui mites sunt ao trac-
tabiles, placide revocentur in viam, tanquam digni
misericordia: si quis autem contumax est, severius
corrigatur. Et quoniam odiosa fere est asperitas,
eam necessitate excusat, quod aliter servari ne-
queant qui non sponte sequuntur bona consilia.
Porro, eleganti metaphora utitur. Nam ubi est
incendii periculum, violenter rapere non dubitamus,

mDAn 500

quem cupimus habere incolumem: neque enim suf-
ficeret innuere digito, vel blande manum porri-
gere. Sic etiam curanda est eorum salus, quia
ad Deum, nisi duriter tracti, non venirent. Longe
differt vetus interpretatio: quae tamen lectio in
multis codicibus graecis invenitur. Arguite diiu-
dicatos‚ inquit vetus interpres. Sed prior ille
sensus melius congruit: et meo iudicio verus
est ac genuinus. Servandi verbum, ad homines
transfertur: non quod autores sint salutis, sed mi-
nistri.

23. Odio prosequentes. Locus hic, qui obseu-
rus alioqui videtur, nihil habebit difficultatis, me-
taphora bene explicata. Vult fideles non tantum
cavere a vitiorum contactu: sed neque ad eos
contagio pertingat, quidquid affine est ac vicinum,
fugiendum esse admonet. Quemadmodum si de
impudicitia sermo habetur, dicemus tollenda esse
omnia libidinum irritamenta. Id etiamnum clarius
fiet si impleatur oratio: nempe ut oderimus non
carnem modo, sed tunicam, quae eius contactu in-
fecta sit. Nam particula καί, ad amplificationem
valet. Malum igitur adeo non permittit indulgentia
foveri, ut omnes praeparationes, omniaque accesso-
ria. (ut vocant) potius resecari iubeat.

24. Ei autem qui servare. Claudit epistolam,
Dei laude: in qua ostendit nihil posse exhortationes
nostros, nec studia, nisi ex Dei virtute effectus pro-
veniat. Quaedam exemplaria habent eos. Quam
lectionem si recipimus, sensus erit: Vestrum qui-
dem est conari ut salvi fiant: sed Dei solius est
hoc praestare. Mihi tamen altera lectio magis
placet: in qua etiam est allusio ad superiorem sen-
tentiam. Postquam enim fideles hortatus est ad
servandum quod periit: ut intelligant conatus om-
nes fore irritos, nisi Deus operetur: ne ipsos qui-
dem aliter servari posse testatur, nisi Dei virtute.
Quamquam in hoc posteriore membro, aliud est
verbum, φυλάξαι scilicet, quod custodiam sonat: ita
ad remotius illud membrum respiceret, ut dixit:
Vos servare, vel custodite.

mmm-*dim ν» -

