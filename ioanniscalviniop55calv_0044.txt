‹ss 31101. Au 1111011111υο ’ 04

verum expositio quam adduxi. multo aptior est, nec
leuga confirmatione indiget. Porro hec tertium ad-
didit, ne putemus Christi preces fuisse repudiatas,
quia neu statim exemptus a malis fuerit: nunquam
enim illi Dei misericordia auxiliumque defuit. Atque
binc colligendum, saepe a nobis Deum exorari, etiam
quum minime apparet. Tametsi enim neque nostrum
cst, certam quasi formulam illi praescribere, neque
illum votis nostris, qualiacunque mente vel lingua
concipere libuerit, obtemperare decet: quecunque
tamen modo consulat saluti nostrae, se precibus
annuisse ostendit. Ita quum in speciem videmur
repulsam ferre, plus longe impetramus quam si pe-
nitus nobis indulgeret. Sed quomodo exauditus fuit
Christus esuo metu, quum mortem, quam horrebat,
subierit? Respondeo, finem timoris spectandum
csse. Cur enim mortem refugiebat, nisi quod in
ea cernebat maledictionem Dei, quod cum scelerum
omnium reatu, ipsisque adeo inferis luctandum erat?
Hine trepidatio et anxietas, quod Dei iudicium plus-
quam formidabile est. Ergo quod volebat obtinuit,
ut e mortis doloribus victor emergeret, ut salvifica
patris manu sustineretur, ut post breve certamen
de Satana, peccato, et inferis gloriosum triumphum
ageret. Ita saepe fit ut hoc vel illud petamus, sed
in alium finem. Ipse vero Deus quod petieramus
non concedens, interea modum invenit quo nobis
succurrat.

8. Dicit obedientiam. Proximus finis passionum
Christi, quod assuefactus hac ratione fuit ad obse-
quium. Non quod vi cogendus esset, vel opus ha-
beret talibus exercitiis: sicuti bovum vel equorum
ferocia domatur. Satis enim superque voluntarius
fuit ad praestandam Patri obedientiam quam debe-
bat. Verum id factum est nostri respectu, ut ex-
perimentum specimenque ederet suae subiectionis
ad mortem usque. Quamquam vere hoc dici potest,
Christum morte sua. ad plenum didicisse quid sit
obedire Deo: quando tunc maxime ad sui abnega·
tionem adductus est. Nam abdicata voluntate pro-
pria, eousque se patri addixit, ut mortem, ad quam
expavescebat, sponte libenterque obierit. Sensus
ergo est, passionum experientia Christum fuisse
edoctum quousque Deo nos subiici ac parere opor-
teat, Quare nos quoque eius exemplo, variis
aerumnis, et tandem morte ipsa erudiri formarique
convenit ad Dei obedientiam. Imo nos multo magis,
qui ingenio sumus contumaci et indomito, nisi
Dominus ad ferendum iugum suum talibus rudi-
mentis 1100 subigat. Haec utilitas quae ex cruce
provenit, debet eius acerbitatem in animis nostris
lenire. Quid enim optabilius est quam nos obse-
quentes reddi Deo? Id autem fieri nequit nisi
cruce: nam in rebus prosperis quasi laxato fraeno
exsultamus: imo plerumque excusso prorsus iugo,

protervit carnis nostrae lascivia. Ubi autem vis

 

 

nostrae voluntati afferenda ost, ut velimus quidquid
Deo placet, in eo demum obedientia nostra se vere
prodit. Hoc inquam illustre est perfectae subiec-
tionis documentum, quum mortem, ad quam Deus
vocat, tametsi horrori est, praeferimus tamen vitae
quam natura expetimus.

9. Et sanctificatus. Finis ultimus vel remotior
(ut vocant) cur pati Christum necesse fuerit: nempe
quod in suum sacerdotium hoc modo fuit inaugu-
ratus. Ac si deceret apostolus, crucis tolerantiam
et mortem solenne fuisse consecrationis genus in
Christo. Quo significat omnes eius passiones ad
salutem nostram spectasse. Unde sequitur, adeo
nihil obesse eius dignitati, ut potius gloriosae sint.
Nam si pretiosa nobis est nostra salus, quam ho-
norifice de eius causa sentiendum? Neque enim
hic de exemplo tantum disputat, sed altius conscen-
dit: nempe quod sua obedientia Christus deleverit
nostras transgressiones. Factus ergo fuit causa
salutis, quia iustitiam nobis comparavit apud Deum,
quum inobedientiam Adae contrario remedio sustulit.
Sanctificatus melius quadrat contextui, quam per-
fectus. Est graece τελειωθεὶς, quod utrumque signi-
ficat. Sed quia hie de sacerdotio sermo est, apte
et eleganter sanctificationis meminit. Et ita alibi
(Iohan. 17, 19) loquitur Christus ipse: Propter ees
sanctifico me ipsum. Unde constat hoc ad hnma-
nam eius naturam proprie referendum esse, in qua
sacerdotis officio functus est, sicuti etiam passus.

Omnibus qui illi obediunt. Ergo si 'prodesse
nobis volumus Christi obedientiam, nos eam imi—
temur: hoc enim apostolus significat, non pervenire
ad alios eius fructum, quam qui obediunt. Porro
hoc dicendo, fidem nobis commendat. Neque enim
noster fit, neque eius bona, nisi quatenus haec et
ipsum fide amplectimur. Quamquam videtur appo-
suisse universalem notam omnibus, ut indicaret ne-
minem ab hac salute arceri, qni modo se evangelie
Christi docilem obsequentemque praebeat.

10. Goynominatus α Deo. Quia operaepretium
est fusius persequi quam attigit comparationem
Christi et Melchisedec, erigendae autem Iudaeorum
mentes ad maiorem attentionem: sic ad digressio-
nem transit, ut tamen hoc argumentum sibi retineat.
Itaque praefatur multa sibi esse dicenda: sed ipsos
esse praeparandos, ne frustra dicantur. Difficilem
fore sermonem admonet: non ut ipsos absterreat,
sed magis ut acuat. Nam ut 1100 segniores facilitas
reddere solet, ita acrius ad audiendum intenti sumus,
si quid obscurum proponitur. Causam tamen diffi-
cultatis, non rei, sed ipsis assignat. Et certe ita
clare semper nobiscum agit Dominus, et extra
omnes ambages, ut eius verbum merito vocetur lux
nostra: sed eius splendor tenebris nostris suffocatur.
Hoc fit partim nostra hebetudine, partim socordia.
Nam quum plusquam hebetes simus ad intelligen-

