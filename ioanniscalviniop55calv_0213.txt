373

petuo secum trahat, nou dubium est quin hic note-
tur. Sed quaeritur iterum, quibusnam indiciis co-
gnoscere possimus letalem esse hominis casum.
Nisi enim certa eius rei esset cognitio, frustra ex-
ciperet apostolus, non esse pro hoc peccati genere
orandum. Licebit ergo interdum statuere, sitne de-
ploratus qui cecidit, an adhuc locus sit remedio.
Id quidem verum esse fateor.- et ex praesenti loco sine
controversia evincitur. Sed quia rarissime hoc acei-
dit, et Deus immensas gratiae suae divitias commen-
dans, nos suo exemplo misericordes esse iubet: nou
temere in quemquam ferendum est mortis aeternae
iudicium: potius nos caritas ad bene sperandum
flectat. Quod si desperata quorundam impietas non
secus nobis apparet, ac si Dominus eam digito
monstraret, non est quod certemus cum iusto Dei
iudicio, vel clementiores eo esse appetamus.

17. Omnis iniustitia. Varie potest hic locus
exponi. Nam siin adversativam resolvas, non male
constabit sensus hoc modo: Tametsi omnis iniusti-
tia peccatum est, aliquod tamen est peccatum non
ad mortem. Aeque etiam congrueret diversus sen-
sus, quia peccatum est omnis iniustitia, inde se-
quitur aliquod esse peccatum non ad mortem. Alii
omnem iniustitiam accipiunt pro tota: ac si
diceret apostolus, peccatum, de quo agit, esse in-
iustitiae cumulum. Ego tamen primam vel secun-
dam expositionem libent-ius amplector: et quia eodem
recidunt, liberum relinquo lectoribus iudicium, utra
sit aptior.

18. Novimus quod quisquis ex Deo. Si filios
Dei puros omnino et immunes a peccato esse iu·
telligas, sicut fanatici contendunt, secum pugnabit
apostolus. Nam hoc modo mutuum inter fratres
precandi studium tolleret. Ergo non peccare
dicit qui non prorsus a gratia Dei excidunt. Hinc
autem inferre voluit, orandum pro omnibus Dei
filiis esse: quia ad mortem non peccant. Additur
probatio, quod quisquis ex Deo genitus est, se ipsum
servat: hoc est, continet se in Dei timore: nec se
ita abripi patitur, ut exstincto pietatis sensu dia-
bolo et carni totum se permittat. Nam quum dicit
non tangi eum a maligno, ad letale vulnus
referendum est. Neque enim a Satanae vulneribus
intacti manent filii Dei: sed ita fidei clypeo pro-
pulsant eius ictus, ut minime ad cor ipsum pene-
trent. Quare nunquam in ipsis exstinguitur spiri-
tualis vita. Hoc istud est non peccare, quum
labuntur quidem fideles infirmitate carnis: sed sub
onere peccati gemunt, sibi displicent, Deum timere
non desinunt.

Servat se ipsum. Quod Dei proprium est, ad
nos transfert. Nam si quisque nostrum salutis suae
sit custos, miserum erit praesidium. Itaque patrem
rogat Christus (Iohan. 17, 11) ut nos servet, hoc
opis nostrae non esse significans. Patroni liberi

CAPUT V.

374

arbitrii vocem istam arripiunt, ut inde probent,
partim Dei gratia, partim vero propria virtute nos
servari a peccato. Atqui non animadvertunt non
habere a se ipsis fideles custodiam de qua loquitur
apostolus. Nec sane hic eorum virtutem praedicat,
quasi proprio marte se custodiant: sed tantum docet,
eos Satanae resistere, ut eius telis nunquam leta-
liter vulnerentur. Scimus autem nou aliis quam
Dei armis instructos pugnare. Servant ergo se a
peccato fideles, quatenus a. Deo servantur.

19. Novimus quod ex Deo sumus: et mundus
totus in maligno positus est. 20. Novimus ‘autem
quod filius Dei venit, et dedit nobis intelligentiam, ut
coynoscamus illum verum: et sumus in ipso vero, in
filio eius Iesu Christo. Hic est verus Deus, et vita
aeterna. 21. Filioli, custodite vos ab idolis. Amen.

19. Ex Deo sumus. Ex superiore doctrina
sumit exhortandi materiam. Nam quod in com-
mune pronuntiavit de omnibus Dei filiis, nunc ad
eos. quibus scribit, accommodat: idque ut eos sti·
mulet ad cavendum peccatum, et ad repellendos
Satanae insultus animet. Observent lectores hanc
demum esse veram fidem, quae Dei gratiam nobis
(ut ita dicam) applicat. Neque enim alios fideles
agnoscit apostolus, nisi qui se in ordinem filiorum
Dei aggregant. Nec vero probabilem coniecturam
(ut loquuntur sophistae) pro fiducia ingerit. Dicit
enim nos scire. Summa huc tendit, quum ex
Deo geniti simus, dandam esse operam ut a mundo
segregati probemus vitae sanctitate, non frustra
ad tantum honorem nos fuisse vocatos. Haec autem
admonitio valde piis omnibus necessaria est. Quo-
cunque enim vertant oculos, Satan paratas habet
illecebras, quibus eos a Deo abducat. Difficile igitur
illis foret rectum gradum tenere, nisi pluris sua
illis esset vocatio quam omnia mundi obstacula.
Ergo ut probe ad certandum muniti simus, duo
haec tenenda sunt: mundum perversum esse, et a
Deo esse nostram vocationem. Sub mundi nomine,
non dubium est quin totum humanum genus apos-
tolus comprehendat. Quum in maligno positum
esse dicit, sub Satanae principatu eum locat.
Non ergo est cur mundum fugere dubitemus, qui
contempto Deo Satanae in servitutem se tradit:
non est cur metuamus eius dissidium, quia a Deo
alienus est. Denique, quando totam naturam occu-
pat corruptio, abnegationi sui studere debent fideles:
quando in mundo nihil praeter malitiam et pravi-
tatem cernitur, carni et sanguini valedicant necesse
est, ut Deum sequantur. Simul tamen addendum
est alterum illud, Deum esse qui ipsos vocavit, ut
eius praesidium omnibus mundi et Satanae machinis
opponant.

20. Novimus autem quod filius Dei venit. Quia

24*

