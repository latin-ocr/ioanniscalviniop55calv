93 CAPUT VII 94

vel templi. Nam populus in atrio procul stabat,
nec cuiquam propior sanctuarii accessus patebat
nisi sacerdotibus: interius vero sanctuarium ingre-
diebatur summus sacerdos. Nunc autem sublato
tabernaculo, Deus nos in familiarem sui conspectum
admittit, a quo prohibiti fuerunt patres. Ergo qui
legis umbros adhuc retinet vel restituit, non tantum
obscurat Christi gloriam, sed nos fraudat ingenti
bono: quia interstitium inter nos et Deum ponit,
ad quem appropinquandi libertas per evangelium
nobis concessa est. Et quisquis in lege haeret,
sciens ac volens se privat Dei propinquitate.

20. Quod non absque iureiurando. Aliud argu-
mentum, cur cedere lex evangelio debeat: quia Deus
sacerdotium Christi Aaronis sacerdotio praetulerit,
quando in illius honorem iurare dignatus est. Nam
quum veteres sacerdotes institueret, nullum iusiu-
randum interposuit. De Christo autem dieitur, Iu·
ravit Dominus: quod procul dubio fit eius ornandi
causa. Videmus in quem finem psalmum rursus
adducat: nempe ut sciamus, iurante Deo, plus di·
gnationis attribui Christi sacerdotio quam reliquis.
Porro memoria repetendum est principium illud,
sacerdotem creari ut sit sponsor foederis. Ideo con-
cludit apostolus, foedus quod per manum Christi
nobiscum Deus pepigit, illo veteri, cuius interpres
fuit Moses, longe esse praestantius.

23. Et illi quidem plures facti fuerunt sacerdotes,
quod prohiberentur morte permanere: 24. hic autem
quia perpetuo manet, immutabile habet sacerdotium.
25. Unde et servare in aeternum potest eos qui per
ipsum Deo appropinquant: semper vivens ut intercedat
pro nobis. 26. Talis enim nos decebat pontifex, sanc-
tus, innocens, impollutus, seqreyatus a peccatoribus, et
excelsior coelis factus, 27. qui non necesse habeat
quotidie, quemadmodum sacerdotes, primum pro suis
peccatis hostias offerre, deinde pro populi, hoc enim
semel fecit, quum se ipsum obtulit. 28. Lew quidem
homines constituit sacerdotes habentes infirmitatem:
sermo autem iurisiurandi quod Zeye posterius est,
filium in aeternum perfeetum.

23. Et illi quidem. Iam prius attigerat hanc
comparationem: sed quia res maiori animadversione
digna est, iterum plenius explicat: quamquam alius
est disputationis sensus quam antea. Tunc enim
sacerdotium vetus aliquando debuisse interire colli-
gebat, quod illi praeessent homines mortales: nune
simpliciter ostendit cur Christus maneat perpetuo
sacerdos. ld facit argumento a disparatis sumpto.
Veteres ideo plures fuerunt, quia mors sacerdotium
finiebat: nulla est mors quae impediat Christum a
sua functione. Ergo unus est ac perpetuus. Ita
causae diversitas diversos facit effectus.

25. Unde et servare, etc. Hic fructus aeterni

sacerdotii, nempe salus nostra: sit tamen fructum
hunc fide colligimus ut oportet. Nam ubi interitus
est vel mutatio, illic salutem frustra quaeras: ideo
qui in veteri sacerdotio haerent, ad salutem
nunquam pervenient. Quum dicit, eos qui appro-
pinquant Deo, hac periphrasi fideles designat
qui soli fruuntur salute per Christum parta. Sed
interea tamen indicat quid in mediatore spectare
debeat fides: hoc summum est hominis bonum, ut
Deo suo sit coniunctus, apud quem fons vitae est
ac omnium bonorum. Sed omues arcet sua. indigni-
tas ab accessu. Ergo proprium mediatores officium,
nobis hic succurrere, manumque porrigere ut in
coelum nos deducat. Et semper ad veteres legis
umbras alludit. Tametsi enim pontifex nomina
duodecim tribuum in humeris gestabat, et symbola
in pectore: solus tamen sanctuarium ingrediebatur,
quum populus in atrio staret. Nunc vero Christo
mediatore freti fide in coelum usque penetramus:
quia nullum est amplius velum quod nobis obstet,
sed Deus palam nobis apparet, blandeque ad fami·
liarem accessum nos invitat.

Semper vivens ut intercedat. Quale hoc et quan·
tum amoris erga nos pignus est: quod nobis Chris-
tus non sibi vivit, quod receptus est in beatam
aeternitatem ut in coelo regnet: id causa nostra
factum apostolus pronuntiat. Ergo et vita, et re·
guum, et gloria Christi iu salutem nostram, tan-
quam in suum scopum, destinantur: nec quidquam
habet Christus quod non in usum nostrum accom-
modare liceat: quia hac conditione semel nobis a
patre datus est, ut omnia illius nostra sint. Simul
ab effectu Christum docet fungi sacerdotis officio,
quia proprium sacerdotis est intercedere ut populo
gratiam apud Deum conciliet. Hoc semper facit
Christus, quia in hunc finem resurrexit a mortuis.
Ergo iure propter assiduum intercedendi munus,
sacerdotii nomen sibi vendicat.

26. Talis enim pontifeoe. Ab annexis ratioci-
natur. Conditiones istae vel qualitates (ut vulgo
appellant) necessario requiruntur in sacerdote ut
iustus sit, innocens et purus omni macula. In solum
Christum competit hie honor. Ergo legis sacer-
dotibus defuit quod ad munus vere obeundum re·
quirebatur. Unde sequitur, non constare perfectionem
levitico sacerdotio: ac ne per se quidem fuisse legi-
timum, nisi quatenus Christi subserviebat. Et sane
externus ornatus pontificis defectum hunc indicabat.
Quorsum enim pretiosae ac splendidae illae vestes
quibus Aaronem in sacris peragendis ornari Deus
iubebat, nisi ut sanctitatis ac in omni virtutum
genere praestantiae plus quam humanae essent sym—
bola? Ideo autem adhibebantur figurae illae, quia
res non aderat. Apparet igitur Christum solum
esse idoneum sacerdotem. Membrum istud, segre-
gatus a peccatoribuS, reliqua comprehendit.

