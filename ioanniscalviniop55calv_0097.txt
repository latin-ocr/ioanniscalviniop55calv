161

EPIST. AD HEBRAEOS

162

tamen sic probari, ut vitam Mosis impetret, ex qua ¹ Reputet igitur quisque apud se quatenus ad hanc

pendebat ecclesiae liberatio.

24. Mosis iam yrandis. Memorabile prae aliis
apud Iudaeos esse debuit Mosis exemplum, per
cuius manum fuerant ex servitute manumissi, foedus
Dei cum illis renovatum, status eeclesiae publicata
lege constitutus. Quod si fides in Mose praecipue
est consideranda: nimis absurdum erit si inde ipsos
alio abducat. Unde sequitur, male in lege proficere
omnes qui ab ipsa non diriguntur ad fidem. Nunc
videndum est quibus in rebus Mosis fidem praedicet.
Hanc ordine primam virtutem ponit, quod iam
grandis natu adoptionem filiae Pharaonis contempsit.
Aetatis meminit, quia si puer hoc fecisset, levitati
aut ignorantiae posset imputari: quandoquidem enim
in pueris nondum viget consilium aut ratio, temere
se quovis proiiciunt: adolescentes etiam saepe huc
vel illuc rapit inconsideratus fervor. Ergo ut scia-
mus, nihil nisi consulto factum fuisse, et quod
longo iam tempore meditatus erat: refert apostolus
tunc tuisse grandem natu: quod etiam ex historia
liquet. Porro adoptionem sprevisse dicitur, quia
quum inviseret fratres suos, quum sublevare ipsos
studeret, quum vindicaret eorum iniurias, huc
spectabant omnia ut rediret potius ad genus suum,
quam in aula regis maneret. Ergo perinde id
valuit, ac si ultro se abdicasset. ld fidei adscribit
apostolus: quia multo satius erat in Aegypto ma-
nere, nisi genus Abrahae benedictum esse persuasus
esset: cuius benedictionis sola testis erat Dei pro-
missio. Nam oculis nihil tale cernebat. Hinc ap-
paret fide esse intuitum quod longe a conspectu
remotum erat.

26. Maiores existimans divitias, probrum Christi.
Sedulo notanda est haec loquutio, qua docemur,
instar letalis veneni fugiendum esse quidquid ob-
tineri nequit quin Dei offensa redimatur. Deli tias
enim peccati vocat illecebras mundi omnes, qnae
nos a Deo eiusque vocatione abducunt. Nam com-
moda vitae terrenae quibus pura conscientia et Dei
permissu frui licet, ea hoc numero non censentur.
Quare semper meminerimus discernere quid nobis
Deus permittat. Sunt autem quaedam per solicita,
quorum usum nobis prohibent vel temporis vel loci
vel aliarum rerum circumstantiae. Quare in om-
nibus praesentis vitae commodis semper id spec-
tandum, ut nobis ad sequendum Deum adminicula
sint, non impedimenta. Et temporales quidem de-
litias peccati vocat, quae cito evanescunt simul
cum vita. His opponit probrum Christi, quod li-
benter in se suscipere debent pii omnes. Nam
quos elegit Deus, eos etiam praeordinavit ut fiant
imagini filii sui conformes: non quod ad eundem
omnes modum probris aut alio crucis genere exer-
ceat, sed quod omnes ita comparatos esse decet ut
crucis societatem oum Christo subire non recusent.

Calvim' opera. Vol. LV.

 

communicationem vocetur, ut obstacula {omnia ab·
rumpat. Nec praetereundum est quod Christi pro-
bris annumerat quascunque ignominias fideles ab
initio mundi pertulerunt. Nam sicuti membra fue-
runt eiusdem corporis, ita nihil habebant a nobis
separatum. Sunt quidem omnes aerumnae, sicut
praemia peccati, ita ctiam maledictionis fructus,
quae primo homini fuit imposita: sed quascunque
iniurias Christi nomine sustinemus ab impiis, eas
ipse suas ducit. Unde gloriatur Paulus se supplere
quod passionibus Christi deest. Id si rite expen-
deremus, non tam molestum nobis esset atque
acerbum, pro Christo pati. Melius otiam hoc mem-
bro declarat quid significet per probrum Christi,
ubi dicit: malis affici cum Dei populo. Non poterat
aliter Moses se unum esse ex Dei populo profiteri,
nisi gentis suae miseriis adiungeret se comitem.
Ergo ubi hic finis est ne discedamus a corpore ec·
clesiae: quidquid patimur, sciamus capitis nomine
esse consecratum. Ita exadverso thesauros Ae-
gypti vocat, quos aliter possidere nemo potest
quin ecclesiae renuntiet.

Intuebotur enim in remunerationem. Probat,
illam animi magnitudinem fuisse fidei affectum, ex
descriptione quam posuit: quia Moses oculos in
Dei promissionem defixos habebat. Neque enim
sibi melius fore sperasset cum populo israelitico
quam apud Aegyptios, nisi sola promissione con-
fisus. Porro si quis inde inferat, fidem non in
solam Dei misericordiam recumbere, quia praemii
respectum habeat: respondeo, non hic disputari de
iustitia aut salutis causa: sed apostolum generaliter
complecti quidquid fidei convenit. Ergo fides, qua-
tenus quaerenda est iustitia coram Deo, non re-
munerationem, sed gratuitam Dei bonitatem, non
opera nostra, sed Christum solum intuetur. Sed
fides extra iustificationis causam, quia generaliter
se extendit ad quodvis Dei verbum, remunerationis
quae promittitur respectum habet. Fide inquam
amplectimur quidquid Deus promittit: atqui operi-
bus promittit remunerationem: ergo hanc appre-
hendit fides. Sed hoc totum in causa gratuitae
iustificationis locum nullum habet: quia nulla ope-
rum remuneratio sperari potest, nisi gratuita iusti-
tiae imputatio praecedat.

27. Fide reliquit Aegyptum. Tam de priore
exitu hoc posset exponi quam de secundo, quum
scilicet secum populum eduxit. Tunc enim proprie
reliquit Aegyptum, quum ex domo Pharaonis aufu-
git. Huc accedit quod ante celebrationem paschatis
hic egressus recensetur ab apostolo. Videtur ergo
de Mosis fuga loqui. Nec obstat quod addit, non
timuisse furorem regis: quum Moses ipse
narret terrore se fuisse compulsum. Nam si ini-
tium spectamus, non timuit quum se populi vin-

11

