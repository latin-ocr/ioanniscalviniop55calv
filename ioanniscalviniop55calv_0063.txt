97 CAPUT VIII.

tantum opponi, quomadmodum Iohan. cap. 1, 17;
lex per Mosen data est, gratia et veritas per Iesum
Christum facta est. Ergo vetus illud tabernaculum,
non inane hominis commentum fuit, sed effigies
coelestis tabernaculi: quia tamen umbra differt a
corpore et significatio a reipsa, idea verum fuisse
tabernaculum negat apostolus. Ac si diceret fuisse
duntaxat umbratile.

2. Quod flixit Dominus. Quidnam sibi vult apo-
stolus quod sacerdotium Christi locauin coelo?
Nam certe in terris passus est: et sangume terreno
(quod ex semine Abrahae originem traxerat) pec-
cata nostra expiavit: sacrificium mortis eius visi-
bile fuit: denique ut se patri offerret, e coelo des·
cendere in terram, et hominem, mortalis vitae
aerumnis ac tandem morti obnoxium fieri ipsum
opportuit. Respoudeo, quidquid terrenum in Christo
prima facie apparet, spiritualiter fidei oculo consi-
derandum esse. Ita caro eius quae ex semine
Abrahae orta erat, quum Dei templum esset, vivi-
fica fuit, imo Christi mors totius mundi fuit vita:
quod certe snpra naturam est. Proinde apostolus
non humanae tantum naturae proprietatem, sed po-
tius arcanam vim Spiritus respicit: quo fit ut mors
Christi nihil terrenum sapiat. Ideo quum de Christo
agitur, discamus sensus omnes nostros attollere in
regnum Dei: ita nihil scrupuli in nobis restabit.
In eundem fere modum loquitur Paulus, 2. ad Co-
rinthios capite quinto. Deum huius tabernaculi
opificem nominat, ut notet stabilem ac perpetuum
fore eius statum, quemadmodum econverso quae
manibus hominum exstruuntur, caduca sunt, vel
saltem ruinae subiecta. Hoc autem ideo dicit, quia
vere divinum fuit opus redemptio morte Christi
parta: et illic se mirifice Christi potentia exseruit.

3. Omnis enim pontifex. Hoc intendit aposto-
lus, non posse Christi sacerdotium cum veteri illo
levitico stare. Ratio probandi est: Instituit lex sa-
cerdotes ut sacrificia Deo offerant: unde liquet, iu-
anem fore sacerdotii titulum sine sacrificio. Christus
autem nullam habet hostiam, quales sub lege usi-
tatae fuerunt: hinc conficitur, nou terrenum aut
carnale esse eius sacerdotium, sed praestantioris
generis. Nunc excutiamus singulas sententias. Prima
haec observatu digna est, quae docet nullum insti-
tui sacerdotem nisi ad dona offerenda. Nam hinc
constat non posse gratiam impetrari homiuibus apud
Deum nisi intercedente sacrificio. Itaque ut preces
nostrae exaudiantur, in sacrificio fundatas esse con-
venit: ut sit prorsus exitialis eorum audacia qui
praeterito Christo, et a mortis eius memoria aversi,
in Dei conspectum perrumpunt. Nos autem si pre-
cari utiliter velimus, discamus semper in medio sta-
tuere Christi mortem quae preces nostras sanctificet.
Nunquam enim Deus nos exaudiet nisi propitius,
atqui placari ante oportet, quoniam peccata nostra

Calvim' opera. Vol. LV.

 

 

98

eum nobis infensum reddunt: sio praeeat sacrificium
necesse est, ut sit aliquis orationis profectus. Hinc
praeterea colligendum est, nullum vel ex hominibus
vel ex angelis idoneum esse pacificando Deo, quia
omnes sacrificio quod ad placandum Deum offerant,
sibi proprio carent. Quo abunde refellitur papista-
rum impudentia, quia apostolos et martyres pro-
miscuo cum Christo intercessionis mediatores faciunt.
Frustra enim illis eiusmodi partes assignant nisi
instruant eos victimis.

4. Sane si in terra essct. Iam extra controver—
siam est, Christum esse pontificem. Atqui sicut iu-
dicis munus sine legibus et iudiciis non constat: sic
in Christo cum sacerdotis nomine sacrificandi
officium coniungi debet. Atqui nullum habet terre-
num aut visibile sacrificium: terrenus ergo sacerdos
esse non potest. Tenendum est semper illud axio-
ma, Quum de Christi morte disserit apostolus, non
externam actionem, sed spiritualem fructum ab ipso
respici. Mortem vulgari hominum more patiebatur,
sed divinitus expiabat peccata mundi ut sacerdos:
externa erat sanguinis effusio, sed interior ac spiri-
tualis erat purgatio: in terra denique moriebatur,
sed vis et efficacia mortis ex coelo manabat. Quod
continuo post sequitur, alii sic vertunt: Ex eorum
numero qui secundum legem, etc. Sed aliud so-
nant apostoli verba. Proinde sic malo resolvere:
quamdiu sunt, vel quum sint sacerdotes. Vult enim
alterutrum ex his duobus evincere, aut non esse
Christum sacerdotem. si legis sacerdotium vigeat,
quia sacrificio destituitur: aut cessare legis sacrifi-
cia, simul ac prodit in medium Christus. Prius
membrum absurdum est, quia nefas est spoliare
Christum honore sacerdotii. Restat ergo ut fatea-
mur leviticum ordinem nunc esse abolitum.

5. Qui in ezemplari, etc. Λατρεύειν hic accipio
pro sacra peragere: ideo in contextu graeco sub-
audienda est particula ἑν vel ἐπὶ. Hoc certe longe
melius quadrat, quam quod alii vertunt: Umbrae
et exemplari serviunt coelestium: et syntaxis graeca
sensum hunc facile patitur. In summa, docet verum
Dei cultum non contineri legalibus caeremoniis:
ideoque leviticos sacerdotes, dum functionem suam
exercent, nonnisi umbram habere et secundarium
exemplar quod prototypo est inferius. Hoc enim
significat nomen ὑποδείγματος. Atque ita antever-
tit quod contra obiici poterat, docet enim non super-
vacuum fuisse Dei cultum in sacrificiis veteribus,
quia altius spectabat: nempe ad coelestem veri-
tatem.

Quemadmodum oraculo, etc. Exstat hic locus
Exodi capite 25, 40, quem hoc consilio huc aposto-
lus adducit, ut probet totum legalem cultum nihil
quam picturam fuisse, quae adumbraverit quod spi-
rituale est in Christo. Iubet Deus ut omnes taber-
naculi partes primario exemplari, quod Mosi osten·

7

