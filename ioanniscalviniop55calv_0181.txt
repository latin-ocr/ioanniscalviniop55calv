317

cesserint discendi aetatem: pueri, quasi nondum
maturuerint, recusant audire: mediae aetatisbomi-
nee, quoniam aliis studiis occupantur, non adiiciunt
huc animum. Ergo ne qui se emmanu-evangelium
ad singulorum usus accommodat. Designat autem
tres aetates: quae magis recepta est humanaetvitae
partitio. Unde et celebris ille Lacedaemoniorum
chorus tres ordines habebat, quorum primus cane-
bat: Quod estis, erimus: postremus. Quod estis,
fuimus: medius vero: Sumus quod alteri fuerunt,
et alteri futuri sunt. In hos tres gradus Iohannes
humanae vitae curriculum distribuit: ac incipit
quidem a senibus, et illis congruere dicit evange-
lium, quia inde aeternum Dei filium discant. Nota
est senum morositas: praesertim vero quia anno-
rum multitudine metiuntur sapientiam, redduntur
indociles. Praeterea hoc vitii merito in illis no-
tavit Horatius in Arte poetica1), quod tempus pue-
ritiae suae laudantes, respuunt quidquid fit aut
dicitur. Huic vitio prudenter medetur Iohannes,
quum in evangelio non antiquam modo scientiam
contineri admonet, sed quae nos deducit usque ad
ipsam Dei aeternitatem. Unde sequitur, nihil hic
esse quod fastidiant. Quod dicit Christum fuisse
ab initio, tam ad divinam eius praesentiam, in
qua coaeternus est patri, quam ad virtutem refero,
de qua apostolus loquitur ad Hebraeos (13, 8), quum
dicit fuisse heri, sicuti est hodie, ac si diceret: Si
placet vetustas, habetis Christum, qui est omni
vetustate superior: quare ne pudeat eius esse disci-
pulos qui in se omnia saecula comprehendit. Interea
notandum quaenam sit vere antiqua religio, nempe
quae in Christo fundata est. Nam alioqui parum
valebit quantumvis longa annorum series, si ori-
ginem ab errore ducat.

Scribo vobis, adolescentes. Tametsi diminutivo
utitur, νεανίσκοιε non tamen dubium est quin ser-
monem ad omnes dirigat qui eunt in aetatis flore
et statu. Scimus porro aetatem illam sic addictam
esse inanibus mundi curis, ut de regno Dei parum
cogitet. Nam ingenii vigor et eorporis robur illos
quodammodo inebriant. Proinde apostolus eos ad-
monet ubi situm sit verum robur: ne amplius pro
more suo in carne exsultent. Vos, inquit, fortes
estis, quia vicistis Satanam. Copula enim
causalem particulam valet. Et sane ea est fortitudo
quam appetere decet: nempe spiritualis. *Et simul
non aliunde haberi indicat quam a Christo, bona
enim, quae ex evangelio percipimus, commemorat.
vicisse dicit qui adhuc sunt in actu ipso bellandi:
sed nostra conditio longe alia est quam eorum,
qui sub hominum vexillis militant. Mars enim illis
dubius, et eventus belli anceps: nos, priusquam
congrediamur cum hoste, iam sumus victores: quia

 

¹) lee an respiciat v. 173 ss.

CAPUT 11.

 

318

nobis caput nostrum Christus, totum semel mun-
dum vicit.

14. Sribo vobis, pueri. Indigent pueri alieno
regimine: itaque pueris optime quadrare evangelium,
apostolus colligit, quia illic inveniant patrem. Nunc
videmus quam diabolica sit tyrannis papae, quae
minaciter ab evangelii doctrina omnes aetates arcet,
quas spiritus Dei tam studiose provocat. Caeterum
haec quae in species apostolus distribuit, etiam
generalia sunt. Nam toti in vanitatem defluimus,
n1s1 nitatur nostra firmitas aeterna Dei veritate.
Nihil nobis magis fragile et caducum, nisi virtus
Christi in nobis habitet: pupilli sumus omnes, donec
in gratiam adoptionis per evangelium venimus.
Quae ergo de iuvenibus praedicat, etiam senibus
sunt communia: sed tamen voluit singulis aptare
quod illis maxime necessarium est ut sine exceptione
omnes indigere evangelii doctrina ostendat. Parti-
cula ὃτι bifariam exponi potest: scd hic sensus, quem
posui, multo melior est: atque ita contextus melius
cohaeret.

Scripsi vobis. Has repetitiones iudico esse super·
vacuas. Et probabile est, quum falso putarent
imperiti lectores bis de pueris loquutum esse, temere
alia duo membra supposuisse. Quamquam fieri
potest ut Iohannes ipse sententiam de adolescentibus,
augendi causa, secundo inseruerit: (illic enim addit,
fortes esse, quod prius non dixerat) librarii autem
temere numerum implere voluerint.

15. Ne diliqatis mundum, neque ea quae in
mundo sunt. Si quis diliyit mundum, non est caritas
patris in eo. 16. Quia quidquid est in mundo
(nempe concupiscentia carnis, concupiscentia oculorum,
et superbia vitae) non est cz patre, sed cac mundo est.
17. Atqui mundus transit, ct concupiscentia eius:
qui autem facit voluntatem Dei, manet in aeternum.

15. Nc diligatis, etc. Antea dixerat hanc esse
unicam pie vivendi regulam, Deum amare: sed
quia vano mundi amore occupati, sensus omnes
nostros alio avertimus, vanitatem istam prius ex
nobis revelli oportet, ut in nobis regnet Dei amor.
Donec mentes purgatae fuerint, centies nullo pro-
fectu iterari posset superior illa concio: non secus
ac si aquam supra globum effundens, ne unam quidem
guttam colliges, quia nihil est illic vacuum quo
aqua retineatur. Mundi nomine intellige quidquid
ad praesentem vitam spectat, ubi separatur a regno
Dei et spe vitae aeterna lta in se comprehendit
omne genus corruptelas, et malorum omnium abyssum.
In mundo sunt voluptates, delitiae, et illecebrae
omnes quibus homo capitur, ut se a Deo subducat.
Porro tam severe damnatur mundi amor: quia ubi
nihil quam terram respicimus, necesse est Deum et
nos ipsos oblivisci. Ubi vero perversa eiusmodi

