:311

scicntia ne minima quidem scintilla pietatis emicare
queat Et passim curiosi homines tantum discunt
ex verbo Dei, quod garriant ostentationis causa.
Denique nimis vulgare hoc fuit saeculis omnibus
malum, nomeu Dci frustra iactare. Sumit ergo lo-
hannes hoc principium, quod Dei cognitio sit. efficax.
Unde colligit, minime Deum cognoscere qui prae-
cepta eius non servant. Plato licet in tenebris
palpitans, suum tamen illud pulchrum, quod ima-
ginatur‚ cognosci posse negat, quin hominem rapiat
in admirationem sui: in Phaedro, et aliis locis.
Deum er‹ o qui ficri potest ut cognoscas, et nullo
affectu tangaris: Nec vero hoc tantum ex Dei
natura manat, ut cognitum statim amemus: sed
idem spiritus, qui mentes nostras illuminat, inspirat
etiam cordibus conformem scientiae affectum. Quam-
quam hoc secum fert Dei cognitio, ut eum timea-
mus et amemus. Neque enim Dominum et patrem,
ut se ostendit, possumus agnoscere, quin praebea-
mus nos illi vicissim morigeros filios, et servos ob-
sequentes. Breviter evangelii doctrina vivum est
speculum, in quo Dei effigiem contemplantes, in
eam transfiguramur: quomadmodum Paulus docet
2. ad Cor.3,18. Quare ubi non adest pura con-
scientia, non nisi inane scientiae spectrum esse
potest. Notandus est hic ordo, quum dicit, nos
cognoscere quod noverimus. Sighificat
enim, Dei obedientiam sic coniunctam esse scientiae,
ut tamen haee ordine sit prior: sicuti necesse est
causam effectu suo esse superiorem.

Si praecepta eius. Atqui nemo est qui omni
ex parte servet: ita nulla esset Dei cognitio in
mundo. Respondeo‚ apostolum minime secum pug-
nare. Quum ergo nuper omnes reos statuerit coram
Deo, non intelligit servare mandata, qui legi peni-
tus satisfaciant (quod exemplum nusquam inveniri
potest in mundo), sed qui pro humanae infirmitatis
captu vitam suam formare student ad Dei obse-
quium. Nam quoties de fidelium iustitia scriptura
loquitur, adeo peccatorum remissionem non excludit,
ut potius ab ea faciat exordium. Nec vero inde
colligendum est, fidem in opera recumbere. Tametsi
enim suae quisque fidei testimonium habet ab operi-
bus: non tamen sequitur illic fundatam esse, quum
posterior haee probatio instar signi accedat. Certi-
tudo itaque fidei in sola Christi gratia residet: sed
pietas et sanctitas vitae veram fidem a fieta et mor-
tua Dei notitia discernit: quia haec veritas est in
Christo (ut ait Paulus Colos. 3, 9) exuisse veterem
hominem, etc.

4. Qui dicit, Novi eum. Unde probat mentiri,
qui fidem iactarit absque pietate: nempe a con-
trario, quia iam illud posuit, quod Dei cognitio res
sit efficax. Neque enim nuda imaginatione cogno-
scitur Deus. sed quum se intus cordibus nostris
per spiritum patefacit. Caeterum quia multi hypo-

lel’ls'r. IOHANNIS

 

312

eritae fidei titulo frustra superbiunt, tales mendacii
damnat apostolus. Nam quod dicit, supervacuum

Ι foret, nisi per multorum ora volitaret falsa et inanis

christianismi professio.

Γ). Qui vero servat. Nunc definit quaenam vera
sit legis Dci observatio: nempe Deum amare. Lo-
cus hic perperam (meo iudicio) ab iis exponitur,
qui intelligunt, vere Deo placere qui sermonem
eius servant. Potius sic resolve, Diligere sincero
cordis affectu Deum, est mandata eius servare.
Breviter enim (ut iam admonui) indicare voluit
quid a nobis Deus exigat: et in quo posita sit fide-
lium sanctitas. Idem Moses quoque dicebat, quum
legis summam colligeret: Nunc Israel, quid petit
abs te Dominus, nisi ut timeas ipsum, et diligas,
ambulcsque in praeceptis eius: Deuteronom. capite
10, 12. Item capite 30, 19: Elige vitam, nempe
ut diligas Dominum Deum tuum, servias illi, et
adhaereas, etc. Neque enim lex, quae spiritualis
est, de externis tantum operibus praecipit: sed hoc
praecipue nobis commendat, ut Deum ex toto corde
diligamus. Quod nulla hic fit hominum mentio,
pro absurdo haberi non debet: continuo enim ex
Dei amore fluit fraterna caritas, ut postea videbimus.
Quisquis itaque vitam suam Deo probare cupit,
ad hunc scopum omnes eius partes dirigat. Si
quis obiiciat, neminem unquam fuisse repertum
qul Deum ita perfecte diligeret: respondeo, sufficere
modo quisque pro gratiae sibi datae mensura, ad
hanc perfectionem adspiret. Interim constat defi-
nitio, quod perfectus Dei amor sit legitima sermonis
eius observatio. In ea nos progredi, sicut in notitia
proficere decet.

Cognoscimus quod in ipso. Redit ad illum evan-
gelii fructum, cuius meminerat, nempe societatem
cum Deo et filio eius: atque ita confirmat superio-
rem sententiam a consequentibus. Nam si evangelii
finis est ut Deo communicemus: communicatio autem
nulla esse potest absque amore: nemo rite in fide
profecit nisi qui Deo ex corde adhaeret.

6. Qui dicit se in eo manere. Quemadmodum
prius lucem Dei nobis in exemplar proposuit: nunc
quoque ad Christum nos vocat, ut eius simus imi-
tatores. Quamquam non simpliciter hortatur ad
imitationem Christi: sed ab unitate, quam habemus
cum eo, arguit nos illi esse debere similes. Vitae,
inquit, et operum similitudo probabit nos in Christo
manere. Porro iis verbis ad proximum membrum,
quod mox de amandis fratribus subiiciet, transitum
sibi facit.

7. Fratres, ozon mandatum novum scribo vobis.-
θεά mandatum vetus, quod habuistis ab initio. Man-
datum vetus est sermo quem audistis ab initio.
8. Rursum mandatum novum scribo vobis: quae est
veritas in ipso et in vobis: quia tenebrae transeunt, et

 

