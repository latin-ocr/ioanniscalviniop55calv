33 CAPUT ΙΙ. 34

catur, eo quod nobis sit exitiale et mortiferum.
Non ergo tantum abrogatam morte Christi fuisse
docet Satanae tyrannidem. sed ipsum quoque ita
prostratum ut pro nihilo habendus sit ac si nullus
foret. De diabolo in singulari numero loquitur,
usitato scripturae more: non quia unus tantum sit,
sed quia omnes simul corpus unum efficiunt quod
sine capite non potest cogitari.

15. Quicunque metu mortis. Hic locus optime
exprimit quam misera. sit eorum vita qui mortem
horrent: ut necesse est omnibus sentiri horribilem,
qui eam extra Christum considerant: nam tunc in
ea nihil apparet nisi maledictio. Unde enim mors
nisi ex ira Dei adversus peccatum? Hinc ista ser-
vitus per totam vitam: hoc est, perpetua anxietas
qua constringuntur infelices animae. Nam semper
ex peccati conscientia Dei iudicium obversatur. Ab
hoc metu nos Christus liberavit, qui maledictionem
nostram subeundo sustulit quod in morte formida-
bile erat. Tametsi enim nunc quoque morte defun-
gimur, vivendo tamen et moriendo tranquilli sumus
et securi, ubi ChrIstum habemus nobis praeeuntem.
Quod si quis animum pacare non potest mortis con-
temptu, is sciat parum se adhuc profecisse in Christi
fide. Nam ut nimia trepidatio ex ignorantia gra-
tiae Christi nascitur: ita certum est infidelitatis
signum. Mors hic non separationem modo animae
a corpore significat, sed poenam quae ab irato Deo
nobis infligitur: ut aeternum exitium comprehendat.
Ubi enim coram Deo reatus, protinus etiam inferi
se ostendunt.

16. Nusquam enim anyelos assumit.- sed semen
Abrahae assumit. 17. Unde fratribus debuit per omnia
esse similis, ut misericors esset et fidelis pontifex in
iis quae sunt erya Deum, ut peccata expiet populi.
18. Ex quo enim ipsi contiyit tentari, potest et iis,
qui tentantur, succurrere.

16. Nusquam enim anyelos. Hac comparatione
amplificat beneficium ac honorem, quo nos dignatus
est Christus carnem nostram induendo: quia nun-
quam angelis tantum praestitit. Quo igitur magis
necessarium erat singulare remedium tam horren-
dae hominis ruinae, voluit exstare filius Dei incom-
parabile quoddam amoris erga nos sui pignus quod
ne angelis quidem esset commune. Quod ergo
nos angelis praetulit, non factum est excellentiae
nostrae, sed miseriae respectu. Quare non est
quod nos esse angelis superiores gloriemur: nisi
quia ampliore misericordia, qua indigebamus, nos
prosequutus est coelestis pater, ut tantam boni-
tatem in terras effusam angeli ipsi ex alto suspi-
cerent. Praesens verbi tempus ad scripturae testi-
moma refero, ac si ante oculos statueret quod ante a
prophetas· testatwm fuerat. Caeterum hic locus unus

Calvini opera. Vol. LV.

 

 

ad prosternendum Marcionem, Manichaeum ct eius-
modi deliros nominee, qui Christum negant verum
hominem ex semine humano procreatum, abundo
sufficit. Si enim hominis figuram gestavit duntaxat:
prius etiam sub angeli specie saepius apparuit ita-
que nullum esset discrimen. Sed quia dici non
potest, vere unquam angelum fuisse Christum,
angelica natura vestitum: ideo dicitur hominem
potius assumpsisse quam angelos. Loquitur autem
apostolus de natura: ac significat Christum carno
indutum, verum fuisse hominem: ut in duabus
naturis sit personae unitas. Neque enim hic locus
Nestorio suffragatur qui duplicem fingebat Christum,
ac si filius Dei non verus fuisset homo, sed tan-
tum in hominis carne habitasset. Videmus longe
aliud fuisse consilium apostoli: docere enim vult in
persona filii Dei nos fratrem, propter societatem
communis naturae invenire. Quare hominem vocare
non contentus, dicit ex humano semine progenitum.
Nominatim exprimit semen Abrahae, quo plus
fidei habeat quod dicit, quia ex scriptura sumptum.

17. Unde fratribus. In humana Christi natura
duo consideranda sunt, essentia carnis et affectus.
Quare apostolus docet, non carnem modo hominis
ipsum induisse, sed affectus quoque omnes quisunt
hominum proprii. Fructum quoque inde manantem
ostendit. Quae vera est fidei doctrina, dum in
nobis sentimus cur nostras infirmitates susceperit
filius Dei. Friget enim sine hoc fructu omnis
scientia. Porro obnoxium fuisse Christum docet
passionibus humanis, ut misericors esset ac
fidelis pontifex. Quae verba sic interpretor:
ut misericors esset, ideoque fidelis. Nam in sacer—
dote, cuius partes sunt iram Dei placare, opitulari
miseris, erigere lapsos, sublevare laborantes: miseri-
cordia in primis requiritur, quam in nobis generat.
communis sensus. Rarum enim est ut tangantur
aliorum aerumnis qui perpetuo beati fuerunt. Certe
hoc Virgilianum ex quotidiana hominum consue-
tudine sumptum est:

Non ignara mali, miseris succurrere disco. ¹)

Non quod experimentis necesse habuerit filius
Dei formari ad misericordiae affectum: sed quia
non aliter persuaderi nobis posset, ipsum esse
clementem et propensum ad nos iuvandOS, nisi
exercitatus fuisset in nostris miseriis. Hoc enim
ut alia, nobis datum est. Itaque quoties nos ur-
gent quaevis malorum genera, mox succurrat, nihil
nobis accidere quod non in se expertus sit filius
Dei, ut nobis condolescat: nec dubitemus ipsum
nobis perinde adesse ac si nobiscum angeretur.
Fidelis, verum et legitimum significat. Ficto enim,
aut partes suas non implenti opponitur. Experien-
tia nostrarum miseriarum ita ad compassionem

¹) Aen. 1. 630.

