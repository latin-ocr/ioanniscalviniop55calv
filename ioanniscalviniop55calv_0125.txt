213

ergo fideles Petrus, quia sponte, non autem necessi-
tate coacti, se tristitiae subiiciant. Quod dicit
Paulisper nunc, ad consolationem valet. Nam
temporis brevitas, mala quantumvis alioqui dura,
non parum temperat. Praesentis autem vitae du-
ratio instar momenti est.

St· opus est. Conditio pro causa hic capitur.
Ostendere enim voluit, non temere fieri quod ita
Deus suos exercet. Nam si nulla causa nos affli-
geret Deus, id toleratu grave esset. Petrus ergo
argumentum consolationis sumpsit ex Dei consilio:
non quod semper ratio nobis appareat, sed quia
persuasum nobis esse debet sic fieri oportere, quia
Deo placet. Notandum quod nou unam tentationem
ponit, sed plures: neque unum tentationis genus,
sed diversa. Quamquam huius loci expositionem
satius est ex primo capite Iacobi petere.

7. Pretiosior auro. Argumentum est a minori
ad maius. Nam si aurum, quod metallum est cor-
ruptibile. tanti ducimus ut velimus igne probari,
quo suum apud nos pretium obtineat: quid mirum
si Deus in fide eandem exigat probationem, quum
tanta sit apud eum fidei excellentia? Tametsi autem
aliter sonant verba, fidem tamen auro comparat, et
eam auro magis pretiosam facit: ut inde inferat
dignam esse quae probe examinetur. Porro incer—
tum est quousque extendat verbum δοκιμάζεσθαι,
et nomen δοκίμιον. Si quidem bifariam probatur
aurum igni: primo quum repurgatur a scoria:
deinde quum de eius probitate faciendum est iudi-
cium. Uterque probandi modus fidei optime con-
gruit. Nam quum multae incredulitatis faeces in
nobis resideant, dum variis afflictionibus quasi ex-
coquimur in fornace Dei, purgantur fidei nostrae
scoriae, ut pura et nitida sit coram Deo. Simul
experimentum eius capitur, verane an ficta sit.
Utramque speciem libenter amplector: atque huc
spectat quod mox sequitur. Nam ut suus argento
honor non ante habetur, quam purgatum fuerit:
ita fidem nostram honorifice habendam esse et
coronandam apud Deum significat, ubi rite exami-
nata fuerit.

Quum revelabitur. Hoc additum est ut animos
suos in ultimum usque diem suspendere fideles dis-
cant. Nune enim abscondita est vita nostra in
Christo, latebitque velut sepulta, donec e coelo
Christus apparuerit: et totus vitae nostrae cursus
ad interitum externi hominis inclinat: et quae-
cunque patimur, quasi mortis sunt praeludia. Ergo
necesse est ut in Christum coniiciamus oculos, si
in afflictionibus gloriam et laudem intueri volumus,
Nam tentationes in nobis probri et pudoris sunt
plenae, in Christo autem gloriosae sunt: sed gloria
illa nondum in Christo plene conspicitur, quia non-
dum advenit consolationis dies.

8. Quem quum non videritis. Duo ponit, Quod

CAPUT I.

 

214

Christum, quem non viderunt, diligant: in eum,
quem non conspiciunt, credant. Sed prius ex
posteriore nascitur. Dilectionis enim causa cst
fides, non ideo tautum quia nos beneficiorum qui-
bus nos Christus prosequitur, cognitio ad cum re-
damandum provocat: sed quia perfectam felicitatem
offerendo, nos ad se rapit. Laudat ergo Iudaeos
quod in Christum credant quem non adspiciunt: ut
cogitent hanc esse fidei naturam, iu bonis, quae
oculos nostros latent, acquiescere: nam eius rei
aliquod habebant experimentum. Quamquam magis
laudando praecipit. Atque hoc prius ordine mem-
brum est, non metiendam esse fidem adspectu.
Nam quum misera iu speciem sit Christianorum
vita. nisi felicitas eorum in spe sita esset, protinus
conciderent. Habet quidem et fides suos oculos,
sed qui in reguum Dei invisibile penetrant, et qui
speculo verbi contenti sunt. Est enim demonstratio
rerum invisibilium, ut habetur in Epistola ad He-
braeos (11, 1), Quare verum est illud Pauli
(2. Corin. 5, 6), nos peregrinari a Domino quam-
diu hac carne sumus circumdati, quia per fidem
ambulamus, et non per adspectum. Secundum
membrum est, Fidem non frigidam esse notitiam,
sed quae corda nostra inflammat in amorem Christi.
Neque enim (ut sophistae garriunt) fides confuse et
implicite Deum apprehendit (quia hoc est vagari
per invios errores), sed Christum pro scopo habet.
Porro non arripit nudum Christi nomen, aut nudam
essentiam: sed qualis sit nobis, et quid afferat
bonorum, considerat. Quia fieri non potest quin
eo feratur hominis affectus, ubi felicitatem suam
statuit: secundum illud: ubi thesaurus tuus, ibi cor
tuum (Matth. 6, 21).

Ezesuliatis. Iterum repetit fructum illum fidei
cuius meminerat, nee immerito: est enim incom-
parabile hoc bonum, quod non modo pacatae sunt
coram Deo conscientiae, sed iam vitae aeternae
fiducia secure exsultant. Vocat autem gaudium
inenarrabile, quia pax Dei sensum omnem ex—
superat. Quod hic addit glorificatum, bifariam
potest exponi: vel ut magnificum ac gloriosum
significet: vel ut inani fluxoque opponatur, cuius
homines paulo post pudet. Ita glorificatum perinde
valebit atque solidum et stabile, et extra periculum
frustrationis. Qui hac laetitia non efferuntur supra
coelos, ut solo Christo contenti mundum despiciant.
frustra iactant se habere fidem.

9. Reportantes finem. Admonet quorsum sen-
sus omnes suos dirigere fideles debeant, nempe in
salutem aeternam. Mundus enim hic affectus nostros
suis illecebris irretitos tenet: vita haec et quae-
eunque ad corpus pertinent, magna sunt impedi-
menta, ne animus noster ad futurae et spiritualis
vitae cogitationem se applicet. Hanc ergo nobis
toto studio meditandam proponit apostolus: et tacite

14*

