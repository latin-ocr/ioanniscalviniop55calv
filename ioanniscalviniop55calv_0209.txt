365

tudinem constare spiritus testimonio. Vocatur enim
spiritus, veritas: quia indubia sit autoritas ipsius,
nobisque abunde sufficere debeat.

7. Tres sunt in coelo. Hoc totum a quibusdam
omissum fuit. Hieronymus existimat malitia potius
quam errore id fuisse factum: et quidem Latinis dun·
taxat. Sed quum ne graeci quidem codices inter
se consentiant vix quidquam asserere audeo. Quia
tamen optime fluit contextus si hoc membrum
addatur, et video in optimis ac probatissimae fidei
codicibus haberi, ego quoque libenter amplector.
Sensus autem erit, quod Deus, quo uberius nostram
in Christo fidem confirmet, triplici modo testatur
in eo acquiescendum esse. Nam sicuti fides nostra
in una Dei essentia tres personas agnoscit, ita to-
tidem modis ad Christum vocatur, ut se in eo sistat.
Quod dicit, tres esse unum, ad essentiam non re-
fertur, sed ad consensum potius. Ac si diceret,
patrem, et aeternum sermonem eius, ac spiritum,
symphonia quadam Christum pariter approbare.
Itaque nonnulli codices habent εἰς ἓν. Verum
etiamsi legas ἓν εἰσιν, ut est in aliis exemplaribus,
non tamen dubium est quin pater, sermo et spiritus
eodem sensu dicantur unum esse, quo postea san-
guis et aqua et spiritus. Sed quum spiritus, qui
unus est testiS, bis citetur: videtur esse absurda
repetitio. Respondeo: quum varie de Christo te-
stetur, apte duplicem illi attribui testandi locum.
Nam e coelis pater cum aeterna sua sapientia et
spiritu tanquam pro imperio pronuntiat Iesum esse
Christum: ergo illic sola divinitatis maiestas nobis
consideranda est. Quoniam vero spiritus in cor-
dibus nostris habitans, arrha, pignus, et sigillum
est ad obsignandum illud decretum: hoc modo
iterum in terra per gratiam suam loquitur. Cae-
terum quia non omnes forte lectionem hanc reci-
pient, quae sequntur, perinde exponam ac si apo—
stolus hos solos in terra nominasset testes.

8. Tres sunt. Sententiam illam de aqua et
sanguine nunc ad suum institutum accommodat,
quod scilicet nihil excusationis habeant qui Chri-
stum respuunt: quum satis firmis ac luculentis
testimoniis se illum esse probaverit, qui promissus
olim fuerat: nam sanguis et aqua, quum pignora
sint et effectus salutis per eum allatae, vere testan-
tur a Deo missum esse. Accedit deinde tertius
testis spiritus sanctus: qui tamen primas tenet par-
tes, quia alioqui aqua et sanguis sine ullo profectu
diffluerent. Ipse enim est qui cordibus nostris
aquae et sanguinis testimonium obsignat: hic est
qui efficit sua virtute ut fructus mortis Christi ad
nos usque perveniat: imo ut sanguis in redemptio-
nem nostram fusus penetret usque in animas no-
stras: vel (ut uno verbo omnia dicam) efficit ut
Christus cum omnibus suis bonis sit noster. Ita
Paulus ad Romanos 1, 4, postquam dixit Christum

CAPUT V.

 

366

resurrectionis suae potentia ostensum esse filium
Dei, continuo post addit, per sanctificationem spi·
ritus. Quia quaecunque in Christo refulgent di-
vinae gloriae signa: nihilominus obscura nobie
essent, et effugerent conspectum nostrum, nisi fidei
oculos nobis aperiret spiritus. Nunc intelligunt
lectores our spiritum cum aqua et sanguine Io-
hannes testem adduxerit: quia scilicet proprium
spiritus officium est, Christi sanguine mundare con·
scientias nostras: facero ut allata ab ipso purgatio
in nobis sit efficax. Qua de re aliquid dictum est
initio proximae epistolae, ubi Petrus eandem fere
loquutionem usurpat: nempe quod spiritus sanctus
animas nostras sanguinis Christi adspersione purget.
Caeterum ex his verbis colligere licet, fidem non
apprehendere nudum vel inanem Christum: sed
vivificam simul eius virtutem. Quorsum enim prod-
esset missum in terram Christum fuisse, nisi
Deum mortis suae sacrificio placasset? nisi abluendi
munus a patre illi esset iniunctum? Obiici tamen
poterit, supervacuam esse distinctionem quae hic
ponitur, quia Christus peccata expiando, nos mun-
daverit: ergo rem unam apostolus bis nominat.
Fateor quidem in expiatione simul ablutionem in-
cludi: itaque non statui aquae et sanguinis discri-
men, quasi res sint disiunctae: verum si quisque
nostrum infirmitatem suam reputet, facile agnoscet
non frustra nec temere sanguinem ab aqua discerni.
Deinde (ut iam dictum est) apostolus ad legis ritus
alludit. At quis Deus humanae infirmitatis causa
non sacrificia tantum, sed ablutiones quoque olim
instituerat. Utriusque partis veritatem in Christo
fuisse exhibitam, distincte exprimere apostolus vo-
luit. Qua ratione paulo ante dixerat, non in aqua
solum. Significat enim non modo partem aliquam
salutis nostrae in Christo inveniri, sed omnes nu-
meros (ut ita dicam) completos: ita ut nihil alibi
sit amplius quaerendum.

9. Si testimonium hominum. A minori ad ma·
ius ratiocinatur quam ingrati sint homines, si Chris-
tum divinitus (ita ut retulit) approbatum repudient.
Nam si in negotiis humanis, hominum dictis sta-
mus, qui mentiri et fallere possunt: quam absurdum
erit, Deum minus fidei in suo foro (ut ita loquar),
ubi summus est iudex, apud nos obtinere? Sola
igitur nobis pravitas obstat ne Christum recipiamus,
quando suae virtuti fidem legitima probatione facit.
Porro Dei testimonium vocat non modo quod spi-
ritus cordibus nostris reddit, sed quod etiam ha-
bemus ab aqua et sanguine. Vis enim illa pur-
gandi et expiandi, non terrena, sed coelestis fuit.
Quare non vulgari hominum more aestimandus
est Christi sanguis: sed consilium Dei potius re-
spicere convenit, quo fuit ordinatus ad delenda
peccata, et vim illam divinam quae inde fluxit.

