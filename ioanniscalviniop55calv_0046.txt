m Emer. Au uuuimsos ¹ 68

tus montom uno verbo dicere, sensus omncs ponit,
ut ostendat nunquam cessandum esse, donec undique

verbo Dei instructi armatique ad pugnandum simus, ³
uo qua suis fallaciis Saum obrepat. Atque hine ἶ

apparet qualis sit Christianismus in papatu, ubi non
tantum simplicitatis nomine commendatur crassissima
ignorantia: sed a solidae intelligentiae studio po·
pulus severissime arcetur. Iudicat-e inquam promp-
tum est quo spiritu agantur qui vix attingere per-
mittunt quod assidue tractari praecipit apostolus:
qui laudabilem incuriam esse fingunt quam hie
tantopere reprehendit: qui verbum Dei unicam
recte discernendi regulam tollunt, quum hio discre-
tionem pronuntiet Christianis omnibus esse neces-
sariam. Apud quos vero diabolica illa prohibitione
abrogata discendi viget libertas, tam audiendo quam
legendo nihilominus est torporis. lta exercitationis
expertes, stupidi sumus, omnique iudicio vacui.

CAPUT VI.

1. Quare omisso sermone principi: Christi, ad
perfectionem feramur, nori iacientes rursum fundamen-
tum poenitentiae ab operibus mortuis et fidei iri Deum,
2. (baptismatum doctrinae, ei impositionis manum) et
resurrectionis mortuorum, et iudicii aeterni.

1. Quare omisso, etc. Obiurgationi subiicit hor-
tationem, ut praeteritis initiis progrediantur ad
metam. Nam sermonem principii, prima tyro-
cinia vocat, quibus imbuendi sunt rudes dum reci-
piuntur in ecclesiam. Iubet autem omitti eiusmodi
rudimenta: non quod eorum oblivisci unquam de-
beant fideles, sed quia in illis minime est haeren—
dum. Quod melius patet ex fundamenti simili-
tudine quae mox sequitur. Nam in exstruenda domo
nunquam a fundamento discedere oportet. In eo
tamen iaciendo semper laborare, ridiculum. Nam
quum fundamentum aedificii causa ponatur, qui in
illius structura occupatus ad superficiem non trans-
seendit, stulto et inutili se labore fatigat. Denique
sicuti a fundamento inchoandum est, sic properare
debet labor architecti ad domum erigendam. Si-
milis est Christianismi ratio: nam in rudimentis
quasi fundamur: sed continuo post sequi debet
altior doctrina quae aedificium perficiat. Itaque
praepostere faciunt qui subsidunt in primis elemen-
tis, quia nullum habent finem propositum. Ac si
architectus totam operam in fundamento consu-
meret, relicta aedificandi cura. Ergo sic fidem
nostram vult initio fundari, ut sursum se attollat,
denec quotidianis incrementis tandem absolvatur.

Poenieemz'ae ab operibus mortuis. Hic respexit
ad usitatam catechismi formulam. Unde proba-
bilis coniectura sumi potest, epistolam hanc non

 

 

statim ab exordio promulgati evangelii scriptam
osse, sed quum iam aliquam politiae rationem iu
ecclesiis constitutam haberent: ea erat ut catechu-
menus priusquam admitteretur ad baptismum, fidei
suae confessionem ederet. Erant autem certa cupita
de quibus pastor catechumenum interrogabat: quem·
admodum ex variis patrum testimoniis constat.
Praesertim de symbolo, quod apostolicum vocant,
examen habebatur: ille primus quasi ingressus erat
in eeclesiam iis, qui iam adulti Christo nomen da-
bant, quum prius alieni fuissent ab eius fide. Huius
moris ideo meminit apostolus, quia breve tempus
catechumenis praefixum erat, quo ita initiarentur
in pietatis doctrina, quemadmodum pueros magister
in alphabeto instituit, ut statim altius eos trans-
mittat. Sed expendamus quae dicit. Poeniten-
tiam et fidem nominat, quibus constat tota evan·
gelii perfectio. Quid enim aliud apostolis suis inan—
dat Christus, quam ut fidem et poenitentiam prae-
dicent? ltaque quum testari vult Paulus se officio
suo fideliter esse perfunctum, suam in his duobus
inculcandis diligentiam et assiduitatem allegat. Ab·
surdum ergo videtur quod apostolus poenitentiam
et fidem omitti iubet, in quibus pergendum erat
toto vitae cursu. Verum quum addit, ab operibus
mortuis, significat se de initiali poenitentia loqui.
Tametsi enim omne peccatum est opus. vel quia
mortem generat, vel quia ex spirituali animae morte
procedit: tamen fideles qui iam spiritu Dei renati
sunt, non dicuntur proprie resipiscere ab operibus
mortuis. Regeneratio quidem in illis est inchoata:
sed quamlibet exiguum novae vitae semen hoc sal-
tem facit ut non amplius mortui censeantur coram
Deo. Ergo non generaliter totam poenitentiam
comprehendit apostolus, cuius meditatio usque ad
finem vigere debet: sed initium tantum poeniten-
tiae notat, quo auspicantur vitae novitatem qui
nuper, imo iam primum ad fidem conversi sunt.
Ita et fidei nomen breve illud compendium signi-
fieat pietatis doctrinae quod vulgo articulos fidei
nominant. Huc pertinet mortuorum resurrec-
tio¹ et iudicium aeternum. Sunt enim haec
ex summis coelestis sapientiae mysteriis: imo hic
totius religionis nostrae scopus est, ad quem tota
vita intenti esse debemus. Verum quia res eadem
aliter rudibus traditur, aliter iis qui iam aliquan-
tum profecerint: apostolus vulgarem interrogandi ri-
tum notat: Credisne mortuorum resurrectionem?
credis vitam aeternam? Haec pueris conveniunt:
et quidem semel. Ergo ad ea iterum revolvi, nihil
aliud quam retrocedere est.

2. Baptismaium doctrinae. Aliqui disiunctim
legunt baptismatum, et doctrinae. Ego coniunctim
malo: quamquam secus interpretor quam alii, nempe
ut sit appositio quam grammatici vocant, hoc sensu,
Non iacientes rursus fundamentum poe-

 

 

