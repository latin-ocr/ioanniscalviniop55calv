139

paratiores. Neque onim hae conditione nos Christus
adscivit ut post aliquot annos, tanquam milites eme-
riti, petamus missionem: sed ut nostra stipendia ad
finem usquc persequamur. Porro exhortationem
amplificat quum dicit, egregia strategemata iam
tunc edidisse ipsos quo tempore adhuc novitii erant
tyrones: quo magis pudendum esset, si nunc longo
usu exercitati deficiant. Nam participium illumi-
nati, ad tempus illud restringitur quo primum coe-
perant Christo nomen dare. Ae si diceret, simul
atque initiati fuistis in fidem Christi, subiistis dura
arduaque certamina: nunc usus ipse confirmare vos
debuit, ut sitis animosiores. Et tamen simul ad-
monet. hoc Dei beneficio consequutos‚ ut credide-
rint non proprio marte. Illuminantur enim qui et
ante in tenebris erant demersi: nec oculis praediti
sunt quibus videant, nisi lux aliunde affulgeat. Ergo
quoties nobis in mentem veniunt quae egimus, vel
sumus passi pro Christo, totidem sint nobis stimuli
qui nos ad meliorem profectum acuant.

33. Partim dum probris. Videmus quos com-
pellet, nempe quorum fides non vulgaribus experi-
mentis probata fuerat: et tamen hortari eos ad
maiora non desinit. Quare nemo se perversa adula-
tione fallat, ac si metam attigisset, vel non opus
haberet alienis stimulis. Dicit autem ipsos fuisse
traductos probris et afflictionibus, ac si
in theatrum producti essent. Unde colligimus in-
signes fuisse persequutiones quas sustinuerant. Sed
posterius membrum diligenter notandum est, ubi
dicit sooios fuisse piorum in persequutionibus. Nam
quum Christi sit causa pro qua certant pii omnes,
et inter eos sit communis: quidquid unus eorum
patitur, quasi in suam personam transferre debent
reliqui omnes. Atque omnino sic agendum est, nisi
velimus nos a. Christo ipso disiungere.

34. Suscepistis cum glaudio. Non dubium est
quin ut homines erant affectibus obnoxii, moerorem
illis attulerit bonorum suorum iactura. Verum talis
fuit eorum tristitia quae gaudium hoc, de quo loqui-
tur apostolus, non impediret: quia paupertas inter
res adversas censetur, bonorum direptio in se con·
siderata dolore eos tangebat: sed quum altius re-
spicerent, gaudii materiam concipiebant, quo illud
quidquid erat doloris, leniebatur. Sic enim sensus
nostros coelestis remunerationis adspectu a mundo
abduci convenit. Neque aliud dieo quam quod ex-
periuntur pii omnes. Et certe laeti amplectimur
quod persuasi sumus cessurum nobis in salutem:
hunc autem proculdubio sensum habent filii Dei de
certaminibus, quae pro Christi gloria suscipiunt.
Itaque nunquam in illis dolore obruendis ita prae-
valet carnis affectus, quin erectis in coelum menti-
bus emergant in spirituale gaudium. Atque hoe
designat ratio quam subiicit, scientes, inquit¹
vos habere meliorem substantiam in coelis

EPIs'r. AD HEBRAEOS

140

et manentem. Laeti ergo, bonorum suorum di-
reptionem tolerabant: non quod libenter illis spoliari
se viderent, sed quia animis intenti compensationem,
faoile conceptum ex praesentis mali sensu dolorem
obliviscebantur. Et sane ubicunque viget coelestium
bonorum gustus, non usque adeo sapit mundus cum
suis illecebris, ut vel paupertatis, vel ignominiae
sensus dolore animos obruat. Ergo si patienter et
aequis animis quidvis pro Christo velimus ferre, ad
frequentem eius felicitatis meditationem assues-
camus, prae qua quisquiliae sunt omnia mundi bona.
Nee praetereundum est quod dicit, scientes vos
habere: nisi enim quis statuat ad se pertinere
quam Deus haereditatem filiis suis promisit, frigebit
universalis cognitio.

35. Ne abiiciatis issitnr. Ostendit quid nos
maxime ad perseverantiam confirmet: nempe si
fiduciam nostram retineamus: quandoquidem ea
abiecta, ipsi nos proposita mercede fraudamus. Unde
apparet, ipsam pie sancteque vivendi fundamentum
esse. Quod autem remunerationis nomine uti-
tur, eo nihil diminuit de gratuita salutis promissione.
Sic enim norunt fideles suum laborem in Domino
non esse frustraneum, ut sola Dei misericordia ni-
tantur. Sed hac de re alibi saepius dietum est,
quomodo scilicet mercedis nomen cum gratuita
iustitiae imputatione non pugnet.

36. Patientia enim opus habetis: ut quum volun-
tatem Dei fecerim, obstineatis promissionem. 37. Ad-
huc enim pusillum temporis, quando qui venimus est,
veniet, et non tardabit. 38. Iustus antem esc fide
vivet. Et si subductus fuerit, non obtestabitur anima
mea in eo. 39. Nos antem non snmus subductionis
in perditionem, sed fidei in acquisitionem animae.

CAPUT XI.

l. Porro fides est rernm sperandarum substantia,
demonstratio eornm quae non videntur.

36. Patientia enim opus. Patientiam dicit ne-
cessariam esse, non tantum quia in finem usque
durandum est, sed quia innumeras artes habet
Satan quibus nos obturbet. Itaque nisi mira tole-
rantia essemus instructi, millies frangeremur ante-
quam ad dimidium cursus nostri spatium ventum
esset. Haereditas quidem vitae aeternae iam certa
nobis est: sed quia vita haee instar stadii est, eniti
ad metam oportet. In ipsa autem via plurima ob-
stacula et difficultates occurrunt, quae non tantum
nos morentur, sed cursum nostrum prorsus abrum-
pant, nisi ingens adsit animi fortitudo ad eluctan-

 

