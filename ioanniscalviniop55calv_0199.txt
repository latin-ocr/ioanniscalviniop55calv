345

vitate est obscuritas: quia nobis recte vivendi prin-
cipium et finem clare demonstrat. Quod autem
hic tantum fraternae caritatis fit mentio, praeterito
Dei amore, ratio est (ut alibi diximus) quod fra-
terna caritas, sicuti ex solo amore Dei manat, ita
certa sit et vera eius approbatio.

Nomim' filii eius. Nomen ad praedicationem
respicit: atque haec relatio notanda est, quia pauci
quid sit in Christum credere intelligunt. Ex hac
autem loquutione colligere promptum est, hanc esse
demum rectam fidem quae Christum, qualis prae-
dicatur in evangelio, amplectitur. Unde etiam con·
ficitur, nullam esse absque doctrina fidem: quem-
admodum et Paulus docet Rom. 10, 14. Simul et
hoc notandum, quod fidem apostolus in Christi co-
gnitione includit. Est enim viva patris imago, et
in eo absconditi sunt omnes thesauri sapientiae et
scientiae. Quare simulatque ab eo defleximus nihil
possumus quam in errore vagari.

24. Qui servat praecepta. Confirmat quod iam
prius dixit, ita patefieri quam habemus cnm Deo
coniunctionem, si nos mutuo diligimus. Non quod
inde incipiat coniunctio, sed quia otiosa esse nequeat
et absque effectu, ubicunque esse coepit. Atque id
probat addita ratione: quia non maneat Deus in
nobis, nisi spiritus eius in nobis habitet. Atqui
spiritus eius ubicunque sit, necesse est ut vim et
efficaciam suam exserat. Unde colligere promptum
est, non alios manere in Deo, ac illi unitos esse,
nisi qui eius mandata servant. Quum ergo dicit,
Et in hoc cognoscimus: copula Et⁷ quia
pro causae redditione ponitur, tantum valet atque
Nam aut Quia. Caeterum expendi debet praesentis
causae circumstantia. Tametsi enim haec sententia
verbis convenit cum illa Pauli (Rom. 8, 15), ubi
spiritum dicit testari cordibus nostris nos esse Dei
filios, et nos per eum clamare ad Deum, Abba

pater: in sensu tamen est aliquid discriminis. Nam ὁ

Paulus de gratuitae adoptionis certitudine loquitur,
quam spiritus Dei cordibus nostris obsignat: Iohan-

nes autem hic effeetus respicit, quos profert spiritus ⁴

in nobis habitans. Quemadmodum et Paulus ipse,
quum dicit eos esse Dei filios, qui spiritu Dei agun-
tur. Nam illie quoque de mortificatione carnis, et
vitae novitate disserit. Haec summa est, inde con—
stare an filii Dei simus, si vitam nostram spiritus
eius moderatur et gubernat. Interea docet Iohan-
nes, quidquid est in nobis bonorum operum, pro-
venire ex gratia spiritus: et hunc spiritum non ac·
quiri nostra iustitia, sed gratuito nobis donari.

CAPUT lV.

1. Dilecti, ne omni spiritui credatis, sed probate
spiritus an esc Deo sint: quia multi pseudoprophetae

CAPUT lv.

 

346
exierunt in mundum. 2. 1η hoc coynoscite spiritum
Dei: Omnis spiritus, qui confitetur Iesum Christum
in carne venisse, er Deo est.- 3. et omnis spiritus
qui non confitetur Iesum chritum in carne venisse,
ex Deo non est. Et hic est Antichristus, de quo audi-
istis quod venturus sit, et nunc iam in mundo sit.

Redit ad superiorem doctrinam, quam attigerat ca-
pite secundO. Plerique enim (ut in rebus novis
fieri solet) Christi nomine abutebantur ad serendos
suos errores Alii dimidia ex parte profitebantur
Christum: interea quum locum haberent inter do-
mesticos, plus valebant ad nocendum. Praesertim
in Christo ipso turbandae ecelesiae materiam capta-
bat Satan. Nam hic est lapis offensionis, ad quem
impingere necesse est omnes qui planam viam, ut
a Deo nobis monstratur, non tenent. Porro tribus
membris constat tota haec apostoli ratio. Nam
primo malum ostendit unde periculum fidelibus in-
stabat: atque hac ratione eos ad cavendum hortatur.
Cavendi modum praescribit, ut diiudicent inter
spiritus. Atque hoc est secundum membrum. Tan-
dem speciem unam designat, a qua maximum erat
illis periculum. Vetat igitur eos audire, qui filium
Dei iu carne manifestatum esse negant. Nunc
singula ordine tractemus. Tametsi autem in con-
textu ratio ista subiicitur, quod multi pseudopro-
phetae in mundum exierint: tamen inde initium
facere convenit. Continet autem haec sententia
utilem admonitionem, quia si iam tunc multos im-

* pulerat Satan, qui snb Christi nomine suas im-
* posturas spargerent: hodie simile exemplum conster-

nare nos non debet. Haec enim perpetua est evan-
gelii conditio, ut eius puritatem variis erroribus

,l inficere ac corrumpere moliatur Satan. Hoc nostrum

saeculum horrenda quaedam sectarum portenta pro-
tulit: qua occasione multi attoniti haerent, et quor-
sum se vertere debeant nescientes, omnem pietatis
curam abiiciunt. Neque enim melius inveniunt
compendium sese extricandi ab errorum periculo.
Stulte id omnino: lucem enim veritatis fugiendo,
sese ultro in errorum tenebras coniiciunt. Quare

’ hoc in animis nostris fixum haereat, ex quo publi-

cari coepit evangelium, statim exstitisse pseudo-
prophetas. Muniet etiam nos haec doctrina contra
illud offendiculum. Plerosque errorum vetustas
quasi vinctos retinet, ne inde emergere audeant.
Atqui Iohannes intestinum ecclesiae malum hic de—
signat. Quod si iam tum apostolis aliisque fidis
doctoribus permisti fuerunt impostores, quid mirum
si, iampridem oppressa evangelii doctrina, multae
corruptelae in mundo grassatae sunt? Non est
igitur quod nos impediat antiquitas, quo minus
libere veritatem a mendacio discernamus.

1. Ne omni spiritui credatis. Multi (ut dictum
est) quum ecclesia dissidiis et contentionibus vexa-

