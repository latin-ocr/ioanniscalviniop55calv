25 CAPUT II. 26

mentum vero suum habebit in ultima redemptione.
Caeterum cur nomen Davidis suppresserit, mihi non
constat. Certe quendam non contemptim, sed
honoris causa, tanquam unum ex prophetis vel
classicis scriptoribus appellat.

7. Minuisti eum paululum ab anqelis. N unc in
verborum expositione emergit nova difficultas. Iam
quidem ostendi locum apte exponi de filio Dei:
sed nunc videtur apostolus verba trahere in diver-
sum sensum qnam intollexerit David. Nam βραχύ
τι videtur ad tempus referre, ut sit paulisper, et
imminutionem intelligit quum exinanitus suit Chris-
tus: et gloriam ad resurrectionis diem restringit,
quum David generaliter extendat ad totam hominis
vitam. Respondeo, non fuisse propositum apostolo,
genuinam verborum expositionem referre. Nihil
enim est incommodi, si allusiones in verbis quaerat
ad ornandam praesentem causam. Quemadmodum
Paulus quum Rom. 10, 6, testimonium citat ex
Mose: Quis ascendet in coelum, etc. statim non
interpretationem, sed exornationem attexit, de coelo
et inferis. Mens Davidis haec est, Domine, eo
dignitatis extulisti hominem, ut parum distet a
Divino vel angelico honore: quandoquidem prae-
fectus est toti mundo. Hunc sensum noluit evertere
apostolus, neque alio deflectere: sed tantum in
Christo considerare iubet diminutionem quae ad
exiguum tempus apparuit, deindo gloriam qua in
perpetuum coronatus est. quue facit alludens
magis ad verba quam exprimens quid intellexerit
David. Memorem esse et visitare pro eodem
accipit, nisi quod secundum aliquanto plenius est:
quia Dei praesentiam ab effectis designat.

8. Subiicieudo certe illi omnia. Posset aliquis
putare tale esse argumentum, Homini, de quo lo—
quitur David, omnia subiiciuntur. Atqui humano
generi non sunt omnia subiecta. Ergo non de
quolibet homine sermo est. Verum non staret hoc
argumentum, quia minor etiam Christo convenit.
Nam ne huic quidem subiecta sunt adhuc omnia:
sicuti Paulus tractat prioris ad Corinthios 15, 28:
quare alius est contextus. Nam postquam illud
posuit, Christum sine exceptione dominari omnibus
creaturis, vice contrariae obiectionis addit: Atqui
nondum omnia parent Christ imperio. Cui ut satis-
faciat, docet, in Christo tamen iam cerni completum
quod continua post sequitur de gloria et honore.
Ac si dixisset: Tametsi nondum universalis illa subiec-
tio nobis patet, contenti simus quod morte obita in
supremum honoris gradum fuerit evectus. Nam
quod adhuc deest, tandem suo tempore complebitur.
Sed primum hoc quosdam offendit, quod nimis
argute colligit apostolus, nihil esse non subiectum
Christo, quoniam generaliter omnia comprehendat
David. Nam species, quas postea enumerat, nihil tale
ostendunt: nempe agrestia animalia, pisces maris, et

 

aves coeli. Respondeo, generalem sententiam non
debere ad istas species restringi: quia nihil aliud
voluit David quam dominationis illius specimen
monstrare in rebus maxime conspicuis: vel certo
extendere ad res usque infimas, ut sciamus nihil
esse nostrum nisi Dei beneficio et Christi partici-
patione. Quare sic orationem resolvere liceat, Om-
nia subiecisti, non modo quae ad aeternam beati-
tudinem faciunt, sed usque ad haec minuta quae
serviunt eorporis usibus. Quidquid sit, inferius
istud in animalia dominium ex superiore pendet.
Quaeritur iam quomodo neget videre nos omnia
Christo subesse. Sed huius quaestionis solutionem
invenies in loeo Pauli nuper citato. Et primo ca-
pite huius epistolae aliquid attigimus. Quia assi-
duum cum variis hostibus bellum gerit Christus:
nondum illi certe constat tranquilla regni sui pos-
sessiO. Quamquam necessitato non cogitur ad bel-
landum, sed hoc fit eius voluntate quod non subi-
guntur hostes eius usque ad extremum diem: ut
nos talibus exercitiis probemur.

9. Iesum autem qui paululum imminutus fuit.
Quia ambigua est huius particulae significatio βραχύ
τι, rem ipsam qualis exstitit in Christi persona,
magis intuetur qnam germanam verborum exposi-
tionem, ut iam dixi. Et gloriam in resurrectione
considerandam proponit, quam David extendit ad
omnes dotes quibus Dei beneficentia ornatus cst
homo. Verum nihil in hac exornatione est ab·
surdi, quae sensum literalem integrum relinquit.
Propter passionem mortis, tantundem valet
30¹) si (lictum esset, Christum obita morte ad haue
ylorz'am, quam adeptus est, fuisse evectum.- sicut et Pau-
lus docet ad Philip. capite 2, 8. Non quod sibi
quidquam privatim acquisierit Christus, sicut sophis-
tae fiuqunt, primo sibi vitam aeternam fuisse prome-
ritum, deinde nobis. Medium enim (ut ita loquar)
obtinendae gloriae tandummodo indicatur. Porro
in hoc coronatus gloria Christus est, ut omne genu
coram eo flectatur. Itaque a causa finali ratiocinari
licet, omnia illi iu manum esse data.

Ut qratia Dei. Causam fructumque mortis
Christi refert, ne quid putetur eius dignitati detra-
here. Nam quum audimus tantum boni nobis par-
tum esse, nullus despectui locus relinquitur: quia
totum occupat Divinae bonit-atis admiratio. Quum
dicit, pro omnibus, non tantum intelligit ut
aliis exemplo esset: quemadmodum Chrysostomus
similitudinem medici adducit, qui potionem amaram
praegustat, ne recuset aegrotus bibere: sed intelligit
Christum pro nobis esse mortuum, quia vicem
nostram subeundo a mortis maledictione nos rede-
mit. Et ideo additur: Gratia Dei id esse factum:
quia redemptionis causa fuit immensus ille erga nos

 

¹) mortem patiendo.

