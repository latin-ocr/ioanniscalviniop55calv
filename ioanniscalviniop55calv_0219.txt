385

prompta est solutio: quia illio activa est verbi signi-
ficatio, quae hie passiva est. Iacobo dicitur pro-
batio efficere patientiam: quia nisi nos Dominus
examinaret, sed re linqueret otiosos, nulla esset
patientia: quae nihil est aliud quam animi forti-
tudo in malis perferendis. Paulus vero intelligit,
dum patiendo mala vincimus, nos experiri quid
Dei auxilium in necessitate valeat. Nam tunc
quasi in re praesenti, nobis ostenditur Dei veritas.
Ita fit utplus spei in posterum concipere audeamus:
veritas enim Dei, usu cognita, plus apud nos fidei
obtinet. Ideo Paulus docet ex tali probatione, id
est divinae gratiae experimento, spem nasci non
quod tunc demum spes incipiat, sed quia augescit
et confirmatur. Uterque vero significat tribulationem
esse patientiae materiam: caeterum non ita natura-
liter compositi sunt hominum animi, ut illis patien-
tiam secum afferat afflictio. Sed Paulus et Iacobus
non tam in hominum naturam, quam in Dei pro-
videntiam respiciunt: quasi fit ut fideles patien-
tiam ex aerumnis discant: tametsi impii magis
inde ac magis ad insaniam provocentur: quemad-
modum Pharaonis exemplum ostendit.

4. Patientia vero opus perfectum. Quoniam
saepe in nobis se efferunt generosi spiritus, ac sta-
tim concidunt: ideo constantiam requirit. Haec,
inquit, vera erit patientia, quae in finem usque du-
rabit. Nam opus hic pro effectu capitur. Nec
tantum ut simus in uno certamine superiores, sed
ut perstemus tota vita. Posset etiam perfectio ista
ad sincerum animi affectum referri, ut sponte se
homines ac non simulate Deo subiiciant: sed quia
nomen operis additur, malo de constantia expo-
nere. Nam multi (ut diximus) qui heroicam initio
magnitudinem prae se ferunt, paulo post fatigantur.
Quare ad extremum perseverare iubet, qui perfecti
esse volunt ae integri. His autem duobus nomini-
bus significat qnod statim exponit. Hoc est, qui
non deficiunt vel fatiscunt. Nam qui victi impa-
tientia franguntur, eos paulatim minui, et tandem
prorsus deficere necesse est.

. 5. Porro si quis vestrum destituitur sapientia,
postulet a Deo qui dat omuibus simpliciter, uec ex-
probrat.- et dabitur ei. 6. Postulet autem in fide,
nihil haesitans. Nam qui haesitat, similis est fluctui
maris qui vento aqitur et circumfertur. 7. Nou erqo
ewistimet homo ille quod sit quidquam accepturus α
Domino. 8. Vir duplici animo, instabitis est iu om-
nibus viis suis.

5. Si quis destituitur. Quoniam ab eo ratio
nostra, adeoque sensus omnes abhorrent ut nos
credamus beatos esse in malis: ideo petendum esse
a Domino praecipit, ut hac sapientia nos imbuat.
Nam sapientiae nomen, ad circumstantiam prae-

Galvini opera. Vol. LV.

CAPUT Ι.

 

386

sentis loci restringo: ac si diceret, si haec doctrina
ingenii vestri captu altior est, petite a Domino ut
vos spiritu suo illuminet. Nam ut sola illa con-
sideratio ad mitigandam quamlibet malorum acerbi-
tatem sufficit‚ salutare esse nobis quod carni mo-
lestum est: ita nisi hoc solatii genere sustinemur,
necesse est impatientia vinci. Sic videmus Domi-
num non ita a nobis exigere quae sunt supra vires,
quin paratus sit opitulari, modo petamus: quare
simul atque aliquid praecipit, discamus ab eo petere
praestandi facultatem, quamquam autem hocloco
sapere est subiicere se Deo ad mala toleranda, ubi
rite expendimus sic eum omnia moderari, ut in
salutem nostram cedant: potest tamen haec sen-
tentia generaliter aptari ad omnes rectae intelli-
gentiae partes. Verum cur dicit si quis, quasi
non omnes indigeant? Respondeo‚ destitui quidem
omnes naturaliter: sed alios spiritu prudentiae do—
natos esse, quo alii carent. Quoniam itaque nou
omnes eo progressi sunt, ut sibi in afflictione gra-
tulenter, sed pauci quibus hoc datum est: ideo
occurrit Iacobus, ac eos admonet, quibus nondum
persuasum est, cruce salutem nostram a Domino
promoveri, ut se hac sapientia donari postulent.
Et tamen non dubium est quin omnes admoneat
necessitas, idem petere. Qui enim aliquo usque
profecit, longe adhuc abest a meta. Sed aliud est,
augmentum petere, quam initium: quum iubet a
Domino petere, significat eum esse unum qui
morbis nostris potest mederi, et inopiae subvenire.

Qui dat omnibus simpliciter. Omnes intelligit
qui petunt: nam qui remedia non quaerunt suae
egestati, digni sunt qui in ea tabescant. Magnam
tamen vim habet universalis oratio, qua sine ex-
ceptione unumquemque nostrum invitat: quare nemo
se privare debet tanto bono. Huc accedit promissio
quae mox annectitur. Nam sicuti hoc mandato
demonstrat quale sit cuiusque officium: ita non
frustra facturos quod praecipit, affirmat: seeundum
illud Christi: Pulsate, et aperietur. Particula sim-
pliciter, dandi promptitudinem denotat. Sic ad
Romanos cap. 12, 8, Paulus a diaconis simplicitatem
requirit. Et secundae ad Corinthios octavo et nono,
quum de eleemosynis disputat, aliquoties repetit
eandem vocem. Sensus ergo est, Deum ita ad
dandum esse propensum ac facilem, ut neminem
repudiet vel fastidiose differat: nec similem parcis
ac tenacibus, qui vel maligne, quasi semiclausa
manu, tenuiter erogant: vel aliquid ex eo quod
erant daturi, rescindunt: vel diu secum intus alter-
nant, daturi sint necne.

Nec coeprobrat. Hoc additum est, ne quis Deum
saepius adire metuat. Qui ex hominibus maxime
sunt liberales, tametsi identidem quispiam iuvari
se postulet, priora beneficia commemorant: atque
ita excusant in posterum: quare hominem mortalem

25

