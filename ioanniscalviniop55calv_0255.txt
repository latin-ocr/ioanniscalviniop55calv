453

quoque animantur ad constantiam, dum certiores
de prospero vocationis successu redduntur. Ac primo
quidem se oculatum esse testem asserit Petrus:
quia gloriam Christi, quam annuntiat, ipse oculis
spectaverit. Hanc notitiam captiosis fabulis opponit,
quales comminisci astuti homines solent illaqueandis
simplicium mentibus. Vetus interpres fictas vertit:
Erasmus, arte compositas. Mihi videtur subtile
ad fallendum artificium notari. Nam interdum
Graecis est verbum σοφίζεσθαι. Scimus autem quan-
tum studii impendant homines frivolis argutiis, tan-
tum quia aliquid delectationis habent. Quare non
minus serio applicandae sunt mentes ad veritatem
minime fallacem et doctrinam minime nugatoriam,
sed quae gloriam filii Dei nobis cum salute nostra
patefacit.

Christi potentiam et adventurn. Non dubium
quin his vocibus evangelii summam comprehendere
voluerit: ut certe nihil praeter Christum continet,
in quo absconditi sunt omnes sapientiae thesauri.
Duas autem partes distincte ponit: nempe quod
exhibitus in carne fuerit Christus: deinde qualis
sit virtus eius et efficacia. Sic enim integrum
habemus evangelium, ubi eum qui promissus olim
fuerat redemptor, scimus e coelo venisse, induisse
carnem nostram, versatum esse in mundo, morte
esse defunctum, et tandem resurrexisse. Secundo
ubi finem horum omnium et fructum percipimus:
nempe ut esset Deus nobiscum: ut certum adoptionis
nostrae pignus in se exhiberet: ut spiritus sui gratia
perfusos a carnis inquinamentis purgaret, ac con-
secraret Deo in templa: ut ab inferis emersos, in
coelum attolleret: ut sacrificio mortis suae expiaret
peccata mundi: ut nos patri conciliaret: ut iustitiae
ac vitae nobis esset autor. Haec qui tenet, rite in
evangelio profecit.

spectatores facti.
servire Christo, aut similes esse apostolis, qui temere
in suggestum prosiliunt, ut de speculationibus sibi
ignotis garriant. Hie enim demum legitimus est
Dei minister, cui testata est doctrinae, quam tradit,
veritas. Non quod omnibus constet eadem certitu-

Hinc colligimus nequaquam

dinis ratio: nam quod Petrus se praesentem fuisse
dicit, quum coelesti oraculo pronuntiatus fuit Chris-
tus filius Dei, tres solum tunc aderant: alii nihilo-
minus idonei fuerunt testes: nempe quia. tot mira·
culis intuiti erant Christi gloriam, et illustre divini-
tatis eius specimen in resurrectione habuerant. Nos
vero aliter certi quatenus expedit: licet enim non
resurrexerit ante oculos nostros Christus, scimus
tamen a quibus de manu in manum prodita nobis
fuerit eius resurrectio. Et accedit interius con-
scientiae testimonium: illa inquam spiritus obsig-
natio quae omnes sensuum probationes longe superat.
Verum meminerimus, evangelium initio ex vagis

CAPUT I.

 

 

454

rumoribus non fuisse conflatum: sed apostolos.
eorum, quae viderant, authenticos fuisse praecones.

17. Accepit enim a Deo patre. Exemplum unum
prae aliis eligit memorabile, in quo Christus coe-
lesti gloria ornatus, conspicuam divinae magnifi-
centiae speciem tribus discipulis praebuit. Tametsi
autem non omnes historiae circumstantias recenset
Petrus, uno tamen verbo eas designat, quum dicit
allatam esse vocem a magnifica gloria.
Hic enim sensus est, quod nihil illic terrenum
conspiciebatur: sed coelestis undique maiestas re-
fulgebat. Proinde colligenda sunt magnificentiae
signa quae narrant evangelistae. Atque ita fieri
oportuit, quo sanctior esset vocis, quae allata est,
autoritas: quemadmodum videmus non semel a Do-
mino fuisse factum. Neque enim quum patribus
loquutus est, nudas tantum voces personare in aere
voluit: sed additis praesentiae suae symbolis, sua
esse oracula testatus est.

Hie est filius meus. Perinde hanc vocem ad-
ducit Petrus, ac si sola ad plenam evangelii appro-
bationem sufficeret: idque iure. Nam ubi agnoscitur
Christus qualem eum nobis affert pater, haec ultima
est sapientiae nostrae meta. Duo sunt huius sen-
tentiae membra. Quod enim dicitur Hic est, magnam
habet emphasin: nempe hunc esse illum Messiam
qui toties promissus fuerat. Quidquid ergo de
Messia in lege et prophetis habetur, hac demon-
stratione pater in eius personam confert, quem isto
elogio commendat. Altero membro pronuntiat Chris-
tum esse filium suum, in quo totus amor suus
residet ac consistit. Unde sequitur, non aliter nos
diligi quam in ipso: nec alibi quaerendum esse Dei
amorem. Haec obiter nunc attingere mihi satis est.

18. In monte sancto. Montem sanctum appellat,
qua ratione terra sancta dicitur, in qua Mosi Deus
apparuit. Quocunque enim accedit Dominus, ut
est fons omnis sanctitatis, praesentiae suae odore
omnia sanctificat. Atque hac loquutione docemur,
non modo reverenter Deum excipere ubicunque se
ostendit, sed etiam nos ad sanctitatem comparare,
simul ac nobis appropinquat: quemadmodum etiam
populo mandatum fuit, quum lex promulganda
esset in monte Sinai. Et illa est generalis doc-
trina: Sancti estote, quia ego sanctus, qui in medio
vestri habito.

19. Et habemus firmiorem propheticum sermonem,
cui benefacitis attendentes, tanquam lucernae appa-
renti in caliyinoso loco, donec illuceat dies, et lucifer
oriatur in cordibus vestris: 20. hoc primum coquito
quod omnis prophetia scripturae privatae interpreta-
tionis non est. 21. Neque enim voluntate hominis
allata est quondam prophetia.- secl a spiritu sancto
impulsi, loquuti sunt sancti Dei homines.

29*

