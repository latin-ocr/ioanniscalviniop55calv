469

titulo se Libertinos vocant. Nam plenis buccis
spiritum et spiritualia crepantes, quasi supra nubes
tonarent, multos suis praestigiis fascinant: ut dicas
apostolum de his proprie vaticinatum esse. Ioco
enim et sannis omnia excipiunt: et quamvis maxime
sint insulsi, quia tamen vitiis omnibus indulgent,
gratiam in suis nescio quibus facetiis inveniunt.
Scopus est, ut sublato boni et mali delectu quid-
vis liceat: ab omni legum subiectione soluti ho-
mines, libidini suae obsequantur. Quare haec
epistola non parum aetati nostrae prodest.

Inescant per concupiscentias. Eleganter hamis
comparat impiorum illecebras, dum quidvis licitum
faciunt. Nam ut cupiditates hominum caecae sunt
ac famelicae, simul ac oblata est licentia, eam fer-
vido impetu arripiunt: sed paulo post sentitur hamus
intus strangulans. Caeterum expendere operae
pretium est totam apostoli sententiam. Dicit eos
qui re ipsa ab errantium consortio aufugerant, rur-
sus novo erroris genere decipi: nempe dum illis
ad omnem intemperantiam habenae laxantur. Quo
admonet quam periculosae sint istorum insidiae.
Illud enim iam erat horribile exemplum, quod cae-
citas et densae tenebrae totum fere humanum genus
occupabant. Hoc itaque duplex quodammodo erat
portentum, homines a communi mundi errore libe-
ratos post perceptam Dei lucem in belluinum stu-
porem revolvi. Hinc monemur quid maxime nobis
cavendum sit, postquam semel illuminati sumus: ne
scilicet licentiae praetextu nos alliciat Satan, ut
pro carnis libidine lasciviis nos dedamus. Porro
ab hoc periculo tuti erunt qui serio incumbent in
sanctificationis studium.

19. Dum libertatem. A repugnantibus ostendit,
falso eos promittere libertatem, quum ipsi peccato
se in pessimam servitutem addixerint. Nemo enim
dare potest quod non habet. Videtur tamen non
satis firma esse ratio: quia accidit interdum ut de
Christi beneficiis utiliter concionentur homines ne-
quam, et a Christo prorsus alieni. Sed notandum
est, reprehendi vitiosam doctrinam quae 011111 vitae
impuritate coniuncta erat. Consilium enim apostoli
est, occurrere fallaci illecebrae qua stultos inesca-
bant. Dulce est libertatis nomen: eo itaque abute-
bantur, ut solutus auditor divinae legis metu, in
effraenem licentiam se proiiceret: Atqui longe alia
est libertas quam nobis peperit Christus, et quam
offert quotidie per evangelium. Sic enim nos eximit
a legis iugo quatenus nos maledictione obstringit,
ut simul a peccati tyrannide, quatenus suis con-
cupiscentiis nos constringit, liberet. Quare ubi
dominantur libidines, adeoque ubi caro regnum oc-
cupat, minime locum habet libertas Christi. De-
nuntiat ergo apostolus omnibus piis ne aliam liber-
tatem appetant quam quae manumissos a peccato
1n liberum iustitiae obsequium ipsos adducat. Hinc

CAPUT II.

 

 

470

colligimus, semper fuisse impuros homines qui
nomen libertatis falso obtenderent: atque hanc ve-
tustam fuisse Satanae fraudem: ne miremur hodie
eandem a fanaticis hominibus Camarinam moveri.
Quod autem papistae hunc adversus nos locum tor-
quent, in eo ridiculam suam impudentiam produnt.
Primum enim spurcissimae vitae homines ex suis
foetidis popinis et lupanaribus hoc convitium eruc-
tant, quod simus corruptionis servi, quorum in vita
nullum probrum notare queunt. Deinde quum de
libertate christiana nihil tradamus nisi a Christo et
apostolis sumptum, et interea earnis mortificationem
veraque eius domandae exercitia multo severius
exigamus quam illi ipsi qui nos infamant: sua
maledicta non tam in nos evomunt, quam in filium
Dei quem habemus certum autorem.

A quo enim quis. Sumpta est haec sententia
ex iure militari: sed tamen hoc profanis quoque
scriptoribus tritum est, nullam esse magis duram
aut miseram servitutem, quam ubi regnant libidines.
Quid ergo nobis agendum est, quibus ideo spiritum
suum contulit filius Dei, ut non modo emancipemur
a peccati imperio, sed carnis etiam et mundi simus
victores?

20. Narn si ii qui aufugerant ab inquinamentis
mundi per coynitioncrn Domini ct servatoris Iesu
Christi, rursum iisdem impliciti superantur.- facta
sunt ilus postrema peiora prioribus. 21. Meliuscnim
ipsis essct non cognovisse viani iustitiae, quani ubi
coynoverunt, converti ab eo, quod illis traditum fuit,
sancto praecepto. 22. Sed accidit iltis quod vero pro-
verbio dicitur, canis reversus acl proprium vomitum:
ct, sus lota, ad volutabrum coeni.

20. Nam si ii, etc. Iterum ostendit quam per-
niciosa sit haec secta quae homines Deo consecra-
tos ad pristinam immunditiem et mundi corruptelas
retrahit. Ac mali gravitatem comparatione exag-
gerat: quia non vulgare sit crimen defectio a sancta
Dei institutione. Praestaret, inquit, nunquam no-
visse iustitiae viam. Nam etsi nulla est ignoran-
tiae excusatio: servus tamen qui sciens ac volens
contemnit Domini mandata, duplicem poenam mere-
tur. Huc accedit ingratitud0â€š quod sponte lucem
Dei exstingunt, abiiciunt gratiam sibi datam, ex-
cusso iugo contumaciter adversus Deum lasciviunt:
imo quantum in se est, inviolabile Dei foedus, ac
sancitum Christi sanguine, profanant et abrogant.
Quo magis intentos esse nos decet ut reverenter et
sollicite in cursu vocationis nostrae pergamus. Iam
singulas partes proprius expendere operae pretium
est. Quum inquinamenta mundi nominat,
nos in sordibus volutari, totosque esse pollutos docet,
donec mundo renuntiemus. Per 0 o g n i t i o n e m
Christi, non dubium est quin evangelium in-

30*

