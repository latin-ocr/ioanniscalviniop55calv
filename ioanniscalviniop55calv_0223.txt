393

19. Itaque, fratres mei dilecti, sit omnis homo
celer ad audiendum, tardus autem adloquendum, tur-
dus ad iram. 20. Ira euim hominis iustitiam Dei
nori operatur. 21. Quapropter deposita omui immuu-
ditie, et redundantia malitiae, cum mansuetudine sus-
cipite insitum sermonem qui potest servare animas

vestras.

19. Sit omnis homo. Si haec sit generalis sen-
tentia, longe petita erit illatio: sed quia de sermone
illo veritatis sententiam proximae congruentem mox
annectit, non dubito quin hanc exhortationem peculia-
riter instituto suo accommodet. Ergo proposita Dei
bonitate, ostendit qualiter ad recipiendum incom-
parabile istud beneficium quo nos afficit, comparatos
esse deceat. Quae doctrina perquam utilis est.
Neque enim unius momenti opus est spiritualis
generatio: quando semper manent quaedam veteris
hominis reliquiae, assidue nos refingi necesse est,
donec aboleatur caro. Nostra autem vel ferocia,
vel arrogantia, vel socordia, magnum est impedi-
mentum Deo ne suum in nobis opus perficiat.
Quare dum Iacobus nos celeres ad audiendum esse
vult, promptitudinem commendat: ac si diceret:
Quando se ita liberaliter vobis offert Deus, vos
quoque illi dociles praebete t· ne illi moram afferat
vestra tarditas. Quoniam autem dum nimium sa-
pere nobis videmur, non sustinemus placide loquen-
tem audire Deum, sed nostra festinantia quodam-
modo abrumpimus eius sermonem: silentium apostolus
nobis imperat. Et certo nemo unquam bonus erit
Dei discipulus, nisi qui silendo eum audiet. Non
imperat tamen pythagoricae scholae silentium, ne
sit fas inquirere quoties discere cupimus quod est
utile cognitu: sed tantum vult proterviam nostram
corripere, ne, sicut fieri solet, intempestive obstrepa-
mus Deo: et quamdiu sacrum os habet apertum,
illi animos auresque nostras aperiamus, non autem
occupemus ipsi loqui.

Tardus ad iram. Iram quoque damnari puto,
quatenus audientiam, quam sibi Deus fieri postulat,
quasi tumultuando perturbat vel impedit. Neque
enim Deus, nisi sedato animo, audiri potest. Ideo
addit, quamdiu ira regnum habet, non esee locum
Dei iustitiae. Denique, nisi facessat contentionis
fervor, nunquam Deo praestabimus illam silentii
moderationem, de qua nuper loquutus est.

21. Quapropter deposita. Concludit iam qualiter
recipiendus sit sermo vitae. Ac primum quidem
rite suscipi negat nisi inseratur, vel radices agat in
nobis. Nam haec loquutio suscipere insitum
sermonem, in hanc aut similem resolvi debet,
Ita suscipite ut vere inseratur. Alludit enim ad
semen quod saepe in arida loca cadit, nec humido
terrae sinu excipitur: vel ad surculos qui in terram
proiecti, aut ligno mortuo superiecti marcescunt.

CAPUT Ι.

394

Praecipit igitur, ut viva fiat insitio, qua veluti cum
corde nostro coalescat. Simul modum huius re-
ceptionis ostendit: nempe, i n m a n s u e t u d i n e.
Quo verbo significat modestiam et facilitatem mentis
ad discendum compositae: qualem Iesaias describit
(57, 15), quum dicit: Super quem requiescet spiri-
tus mene, nisi super humilem et quietum? Hinc
fit ut tam pauci in Dei schola proficiant: quia vix
centesimus quisque spiritus sui ferociam deponit, ut
se Deo comiter subiiciat: sed omnes fere elati et
refractarii accedunt. Nos vero, si cupimus esse viva
Dei plantatio, subigendis in humilitatem nostris in-
geniis demus operam, ut tanquam agni nos a pastore
nostro regi sinamus. Sed quia nunquam ita cicuran-
tur homines, ut pacato mitique sint animo, nisi
ante pravis suis affectibus repurgati fuerint: ideo
iubet immunditiem et malitiae redundantiam depo-
nere. Et quoniam ab agricultura similitudinem
mutuatur Iacobus: hic ordo tenendus fuit, ut ab
herbis vitiosis exstirpandis inciperet. Quum autem
omnes alloquatur, hinc colligendum est, ingenita
naturae nostrae esse haec mala, et haerere in nobis
omnibus. Imo quum apud fideles verba faciat, nun-
quam in hac vita nos penitus his mundari ostendit,
verum subinde repullulare: ideoque assiduam eradi-
candi curam requirit. Primo quoniam sacra res est
Dei sermo: ut ad eum recipiendum aptemur, exuere
sordes, quibus inquinati sumus, convenit. Sub no-
mine κακίας, tam hypocrisin et contumaciam, quam
perversas omnes cupiditates comprehendit. Nec
contentus sedem malitiae assignare in hominis anima:
adeo copiosam illic malitiam residere docet, ut ex-
undet, vel quasi in cumulum assurgat. Et certe
quisquis se bene excusserit, immensum in se reperiet
malorum chaos

Qui potest servare. Magnificum coelestis doctri-
nae encomium, quod certam ex ea salutem con-
sequimur. Est autem additum, ut sermonem illum
instar thesauri incomparabilis, et expetere, et amare,
et magnificare discamus. Est ergo acris ad casti-
gandam nostram ignaviam stimulus, sermonem, cui
solemus tam negligenter aures praebere, salutis
nostrae esse causam. Tametsi non in hunc finem,
servandi vis sermoni adscribitur, quasi aut salus in
externo vocis sonitu inclusa foret, aut servandi
munus Deo ablatum, alio transferretur. Nam de
sermone tractat Iacobus qui fide in corda hominum
penetravit: et tantum indicat, Deum salutis autorem,
evangelio suo eam peragere.

22. Estote factores sermonis, et uon auditores
solum, fallentes vos ipsos. 23. Nam si quis auditor
est sermonis, et uon factor: luc similis est homini
consideranti faciem nativitatis suae iu speculo. 24. Con-
sideravit euim se ipsum, et abiit, et protinus oblitus
est qualis sit. 25. Qui vero intuitus fuerit iu Zeqem

