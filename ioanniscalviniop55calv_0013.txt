ARGUMENTUM.

Non tantum de autore huius epistolae varie
olim disputatum fuit, sed ipsa quoque vix sero re-
cepta fuit in latinis ecclesiis. Suspectam habebant
quasi Novato suffragaretur in neganda lapsis venia:
sed quam vana fuerit illa suspicio, suis locis tracta-
bitur. Ego vero eam inter apostolicas sine contro-
versia amplector: nec dubito Satanae artifieio fuisse
quondam factum ut illi autoritatem quidam detra-
herent. Nullus enim est ex sacris libris qui de
Christi sacerdotio tam luculente disserat, unici quod
morte sua obtulit sacrificii vim dignitatemque tam
magnifice extollat, de caeremoniarum tam usu quam
abrogatione uberius tractet: qui denique plenius ex·
plicet Christum esse finem legis. Quare ne patia-
mur Dei ecclesiam et nos ipsos tanto bono spoliari:
sed eius possessionem constanter nobis asseramus.
Quis porro eam composuerit, non magnopere cu-
randum est. Putarunt alii Paulum esse, alii Lucam,
alii Barnabam, alii Clementem, ut refert Hierony-
mus. Quamquam Lucae tantum et Clementis Eu-
sebius meminit, libro sexto ecclesiasticae Historiae.
Scio Chrysostomi tempore passim inter paulinas a
Graecis fuisse receptam. Sed Latini aliter sense-
runt: praesertim qui propriores fuerunt apostolorum
temporibus. Ego ut Paulum agnoscam autorem,
adduci neque0. Nam qui dicunt nomen fuisse de
industria suppressum, quod odiosum esset Iudaeis,
nihil afferunt. Cur enim mentionem fecisset 'Pi-
mothei‚ si ita esset? Hoc enim indicio se prode-
bat. Sed ipsa docendi ratio et stylus alium quam
Paulum esse satis testantur: et scriptor ipse unum
se ex apostolorum discipulis profitetur, capite se-
cundo: quod est a paulina consuetudine longe alie-
num. Praeterea quae de catechismi consuetudine
adducit capite 6, Pauli aetati minus congruerent.
Alia sunt quae suis locis adnotabimus. Scio qualis
fle stylo excusatio adduci soleat: non posse scilicet
iudicium inde fieri, eo quod epistolam hanc ex he-
braica lingua in graecam vel Lucas, vel alius quis-
piam transtulerit. Atqui ea coniectura nullo ne-

gotio refellitur. Ut enim alios locos, qui ex scrip—
tura citantur, praeteream: si hebraice scripta fuisset
epistola, nulla in nomine testamenti fuisset allusio,
in qua scriptor immoratur. Non potuit inquam ex
alio fonte hauriri quod de iure testamenti capite
nono disputat, quam ex graeca voce. Nam διαθήκη
ambiguam apud Graecos significationem habet.
ruffi autem Hebraeis non nisi foedus significat.
Haec una ratio sani iudicii hominibus sufficiet ad
probandum quod dixi, graeco sermone scriptam
fuisse epistolam. Quod autem obiicitur ex adverso,
probabilius esse Iudaeis nonnisi sua lingua aposto—
lum scripsisse, nihilo plus habet ponderis. Quotus
enim quisque tunc fuit qui avitam linguam intelli-
geret? quam quisque regionem incolebat, eius idioma
didicerat. Porro lingua graeca latius patebat quam
aliae omnes. Iam venio ad argumentum. Principio,
non hic est status causae, ut Iesum filium Mariae
Iudaeis persuadeat csse Christum et redemptorem
illis promissum. Quia enim ad eos scribit qui iam
Christo nomen dederant, caput illud pro confesso
sumit. Sed in hoc cardine versatur, ut probet
quale sit officium Christi: unde pateat, cius adventu
finem esse caeremoniis impositum. Hanc distinc-
tionem notare operae pretium est. Nam sicuti apos-
tolo supervacuus fuisset labor, hunc esse Christum
qui exhibitus fuerat, apud eos probare qui iam ita
persuasi erant: sic eos doceri qualis esset oportuit,
quia finem, vim et fructum adventus eius nondum
tenebant, sed falsa legis interpretatione occupati,
umbram prehensabant pro corpore. Eiusmodi hodie
negotium nobis est cum papistis. Nobiscum enim
fatentur Christum esse filium Dei, qui redemptor
mundo promissus fuerat: sed quam ad rem ventum
est, eum plusquam dimidia virtutis suae parte nu-
dant. Orditur autem a Christi dignitate: quia Iu-
daeis absurdum videbatur, legem evangelio post—
haberi. Ac primum quidem illud statuit de quo
erat disceptatio, allatam a Christo doctrinam primas
tenere, quia sit omnium prophetiarum clausula. Sed

1*

