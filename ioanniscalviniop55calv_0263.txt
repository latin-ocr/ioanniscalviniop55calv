461

exagitent ipsi conviciis christianam professionem,
alios tamen ad conviciandum armant.

3. Fictis sermonibus. Medis omnibus studet
Petrus infensos reddere fideles pravis doctoribus, ut
eos acrius a se ac constantius repellant. Hoc
maxime odiosum est 1108 tanquam vilia mancipia
venum exponi. Hoc autem fieri testatur, si quis
nos a Christi liberatione subducit. Fictos sermones
vocat, arte compositos ad fallendum. Ergo nisi
quis ita insaniat ut sponte a falsis doctoribus pretio
addici velit animae suae salutem, perversis eorum
figmentis aditum omnem praecludat. Eodem quo
prius consilio iterum repetit non cessare eorum
exitium, ut bonos a societate eorum absterreat.
Quando enim propinquo exitio devoti sunt, quis-
quis se illis commiscet, nihil potest quam misere
perire.

4. Si enim anqelis, qui peccaverant, Deus non
pepercit, sed catenis caziyini‘s in Tartarum praecipitatos
tradidit servandos in iudicium: 5. et prisco mundo
non pepercit, sed octavum iustitiae praeconem Noe
servavit, diluvio in mundum impiorum inducto: 6. et
civitates Sodomorum et Gomorrbae in cinerem redactas
subversione damnavit, easque statuit exemplum iis
qui impie acturi forent: 7. et iustum Loth, qui op-
primebatur a nefariis per, libidinosam conversationem,
eripuit. 8. Nam oculis et auribus iustus ille, quum
habitaret inter ipsos, quotidie animam iustam initluis
illorum operibus excruciabat.

4. Si enim, etc. Diximus quantopere intersit
hoe cognosci, non posse impios, qui ecclesiam pravis
dogmatibus corruperunt, Dei vindictam effugere.
Hoc itaque tribus maxime insignibus divini iudicii
exemplis probat, Quod 110 angelis quidem suis peper-
cerit: quod totum mundum semel absumpserit di·
luviot quod Sodomam et alias vicinas urbes re-
degerit in cinerem. Sumit autem pro confesso Petrus
quod inter nos indubium esse debet, Deum scilicet
esse totius mundi iudicem. Unde sequitur, quas de
impiis et sceleratis poenas olim sumpsit, nunc quo-
que de similibus sumpturum. Neque enim sibi
dissimilis esse potest, nec personas accipit, ut idem
scelus alteri ignoscat quod vindicavit in uno: sed
peraeque iniustitiam odit, ubicunque inventa tuerit.
Semper enim tenendum est illud iuter Deum et
homines discrimen, quod homines quidem inaequa-
liter iudicant: Deus autem perpetuum iudicando
tenorem servat. Nam quod electis peccata condonat,
id fit quod ea per poenitentiam et fidem abolet.
Itaque non aliter reconciliat nos sibi, quam dum
nos iustificat. Donec enim sublatum fuerit pecca-
tum, manet semper inter 1108 01 illum dissidii ma-
teria. Quod ad angelos spectat, argumentum
est a maiori ad minus. Nam quum longe praestan-

CAPUT ll.

462

tiores essent, non tamen illos sua dignitas eripuit
e manu Dei: multo minus ergo evadent homines
mortales quicunque eorum impietatem sequuti fue-
rint. Caeterum quia de lapsu angelorum breviter
hic meminit Petrus: tempus vero et modum, alias-
que circumstantias non enumerat: sobrie in hac
parte philosophari convenit. Sunt curiosi plerique
homines qui nullum de his rebus sciscitandi finem
faciunt: atqui quum Deus parce duntaxat et quasi
obiter eas attigerit in scriptura, hoc ipso nos ad—
monuit ut modica ista notitia simus contenti. Et
sane qui magis anxie inquirunt, non aedificationi
student, sed vanis speculationibus animos volunt
pascere. Quod nobis utile erat, Deus patefecit,
diabolos initio creatos esse 01 Βο0 parerent: fuisse
vero propria culpa apostatas, quia Dei imperium
non tulerint: itaque pravitatem, quae in illis haeret,
accidentalem esse, 11011 a natura. ut Deo attribui
queat. Hoc satis aperte pronuntiat Petrus, quum
angelos qui exciderunt, facit hominibus superiores.
Apertius etiam Iudas. quum scribit eos non tenuisse
suam originem, vel suum principatum. Quibus
haec testimonia non satisfaciunt, ii sibi habeant
sorbonicam theologiam, quae sic ad satietatem illos
de angelis docebit, ut simul cum diabolis usque ad
inferos praecipitet.

Catenis caliyinis. Hac metaphora significat, tene-
bris constrictos teneri usque ad diem ultimum.
Sumpta est autem haec similitudo a maleficis, qui
postquam damnati sunt, carceris atrocitate dimidium
poenae sustinent, donec ad ultimum supplicium
trahantur. Hinc colligere licet, non modo quam
poenam sustineant reprobi post mortem, sed qualis
etiam sit filiorum Dei conditio. Nam in spe certae
beatitudinis placide acquiescunt, quamvis ea non·
dum fruantur: sicuti priores horribile ex vindicta
sibi parata tormentum sustinent.

5. Prisco mundo. Ratio huius loquutionis est
quod Deus post submersum humanum genus, quasi
novum deintegro mundum condiderit. Est hoc quo-
que argumentum a maiori ad minus. Quomodo
enim divinae irae diluvium evaderent scelerati, quo
semel absorptus fuit totus orbis? Nam quum dicit
octo fuisse servatos, significat multitudinem non
fore instar clypei coram Deo, ut malos protegat:
sed quotquot peccaverint, poenas daturos, sive pauci
sint numero, sive multi. Quaeritur autem cur vocet
Noe iustitiae praeconem. Quidam 10-
telligunt praeconem iustitiae Dei, qualiter scriptura,
Dei iustitiam in eo commendat quod 8008 11101111,
et a morte ereptos restituit in vitam. Ego autem
potius praeconem iustitiae vocari interpretor, quia
perditum mundum conatus sit ad sanam mentem
reducere: neque id doctrina tantum et sanctis ex-
hortationibus, sed quum per continuos eentum et
viginti annos in exstruenda arca anxie sudaret.

