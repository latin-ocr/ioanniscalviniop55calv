257

redes: quod est praecipuum. Tametsi autem aliquae
a spe salutis alienae suut, quia tamen ipsis non
minus ac viris, a Domino offertur, hoe ad sexus
honorem sufficit.

Ne preces vestrae. Nam rite invocari Deus ne-
quit, nisi tranquillis ac sedatis animis. Inter iurgia
et lites precibus non est locus. Alloquitur quidem
Petrus maritum et uxorem, dum iubet concordes
esse ut simul Deum uno auimo precentur. Sed
hinc colligi potest generalis doctrina, neminem ad
Deum posse accedere, nisi qui fratribus suis con·
iunctus est. Ergo sicuti haec ratio domesticas
omnes turbas et iurgia debet componere, ut in sin-
gulis familiis invocetur Deus: ita iu communi om-
nium vita ad rixas omues cohibendas, quasi frae-
num esse debet. Sumus enim plusquam insani, si
viam nobis ad invocadum Deum scientes ac volentes
praecludimus: quum sit hoc unicum salutis nostrae
asylum. Nonnulli exponunt: Parce et temperanter
uxore utendum esse, ne frequens coitus precandi
studium impediat: iuxta illud Pauli (1. Cor. 7, 5),
Ne vos fraudetis mutuo, nisi ex consensu ad tempus,
ut vacetis ieiunio et precationi. Sed latius patet
haee Petri doctrina: deinde Paulus non intelligit
preces abrumpi mutua cohabitatione. Ergo reti-
neatur expositio quam attuli.

8. Denique sitis omnes idem sentientes, compa·
tientes, fraterne vos diligentes, misericordes, humiles:
9. non reddentes malum pro malo, vel convicium pro
convicio.- imo potius benedicentes, scientes quod in
hoc vocati sitis, ut benedictionem haereditate conse·
quamini.

Sequuntur nuno generales praeceptiones quae
promiscue ad omnes pertinent. Porro summatim
quaedam recenset, quae maxime ad fovendam ami-
citiam et caritatem necessaria sunt. Primum est,
ut idem omnes sentiamus, Tametsi enim
amicis liberum est diversa sentire: est tamen haec
velut nubecula, quae amorem obscurat: imo ex hoc
semine facile odium nascitur. Συμπάθεια ad omnes
sensus extenditur, quam ea inter nos viget con-
cordia, ut quisque proximorum malis non secus ae
suis condoleat, prosperis rebus laetetur: non se
ipsum modo curet, sed alios etiam complectatur.
Quod proxime sequitur, fraterne vos dili-
gentes, peculiariter inter fideles valet. Nam ubi
Deus agnoscitur pater, illic demum vere regnat
fraternitas. Misericordia, quam subiicit, non
modo ad iuvandos fratres, levandasque eorum
miserias nos sollicitat: sed etiam ad tolerandas
eorum infirmitates nos instituit. In eo quod se-
quitur, duplex est lectio apud Graecos: mihi tamen
probabilior videtur illa quam posui in contextu:
quandoquidem scimus hoc praecipuum conservandae

Caluini opera. Vol. LV.

CAPUT 111.

 

258

amicitiae vinculum, quum de se quisque modeste
et submisse sentit: sicut rursum nihil est quod
plures pariat discordias, quam dum nimium place-
mus nobis. Prudenter ergo Petrus, qui nos ταπει-
νόφρονας esse iubet, ne superbia et animorum alti-
tudo ad proximorum contemptum nos stimulet.

9. Non reddentes malum pro malo. His verbis
prohibetur omnis vindicta. Nam ut salva maneat
caritas, necesse est multa ferre. Quamquam hic
non de mutua benevolentia concionatur: sed uos
iniuriarum vult esse patientes ubi impii homines
nos lacessunt. Tametsi autem vulgo existiment pu·
silli hoc et abiecti esse animi, non ulcisci iniurias:
summa tamen magnanimitas coram Deo censetur,
quemadmodum superius dictum est. Nec vero suf-
ficit abstinere a vindicta: sed hoc quoque Petrus
postulat, ut iis bene precemur qui nos probris affi-
ciunt. Benedicere hic pro bene precari accipitur:
quia opponitur secundo membro. Sed in genere
hoc decet Petrus, mala beneficiis vincenda esse.
Hoc quidem valde arduum: sed patrem nostrum
coelestem in eo nos imitari decet, qui solem suum
oriri facit super indignos. Quod autem sophistae
consilium esse fingunt, futile est cavillum. Simul
enim atque hoc dixit Christus: Diligite inimicos,
doctrinam suam confirmat, ut sitis filii Dei.

Scientes quod in hoc vocati estis. Significat hanc
legem impositam esse fidelibus, quum a Deo vocati
sunt, ut se non eatenus tantum mansuetos prae-
ut maledicentibus benedicant. Quia autem dura et
propemodum iniqua videri posset haec conditio, ad
praemium eos revocat. Ac si diceret, non esse cur
fideles querantur: quia in suum bonum remittant
iniurias. In summa, ostendit quantum sit patientiae
lucrum: quia si aequo animo sustinemus iniurias,
Dominus nos sua benedictione prosequitur. Verbum
κληρονομεῖν positum videtur ad exprimendam per-
petuitatem: ac si dixisset Petrus, nobis non ad
breve tempus modo bene fore, sed semper, si in
ferendis iniuriis moderati simus. Porro alio modo
benedicit Deus quam homines. Nostrum enim est
vota ad eum concipere: ipse effectum in manu
habet. Ex adverso autem significat Petrus, qui ul-
cisci iniurias volent, illis infeliciter cessurum quid-
quid teutabunt: quia hoc modo se Dei benedictione
abdicant.

10. Qui enim vult vitam diliqere, et videre dies
bonos, contineat linquam suam a malo, et labia sua
ne loquantur dolum. 11. Declinet α malo, et faciat
bonum: quaerat pacem, et persequatur eam. 12. Quo-
nialn oculi Domini super iustos, et aures eius in pre-
ces eorum. Vultus autem Domini super facientes
mala. 13. Et quis est qui vobis male faciat, si boni
aemuli sitis? 14. Verum etiam si patiamini propter

1⁷

