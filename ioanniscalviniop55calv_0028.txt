35 Erls‘r. An HEBRAEOS ’ 35

Christum flectit, ut dc imploranda nobis Dei ope
sit sollicitus. Quid praeterea? Peccatorum expia-
tionem t'acturus, naturam nostram induit, ut re-
conciliationis pretium haberemus in carne nostra:
deniquo ut communis naturae iure nos secum in
Dei sanctuarium introduceret. Τὰ πρὸς τὸν θεὸν
intelligit quae huc spectant ut conciliet homines
Deo. Quia auam primus ad Deum {accessus est
fidei libertas, mediatore opus est qui omnem dubita-
tionem exunat.

18. Er quo ipsi coutiyit. Exercitatus, inquit,
malis nostris, propensus est ad opem ferendam.
Nam hic tentatio, nihil aliud quam experimen-
tum vcl probationem significat: et posse pro Ido-
neum esse, vel proclivem, vel accommodatum.

CAPUT III.

1. Unde fratres sancti, vocationis coelestis parti-
cipes, considerate apostolum et sacerdotem confessionis
nostrae, Christum Iesum, 2. qut fidelis est ei qui
constituit ipsum.- quemadmodum et Moses iri tota
domo eius. 3. Maiore quippe yloria hic diyuus Ῐια-
bitus est quam Moses, quanto maiorem habet honorem
architectus domus quam ipsa. 4. Omnis enim domus
construitur ab atiquo. qui autem omnia construxit,
Deus est. 5. Et Moses quidem fidelis in tota domo
eius tanquam minister, in testimonium eorum quae
post dicenda crant. 6. Christus autem tanquam filius
supra domum ipsius: cuius uos domtus sumus, si
fiduciam et olor-tationem spei ad finem usque firmam
tenuerimus.

1. Unde fratres sancti. Claudit superiorem
doctrinam utili exhortatione, ut attente agnoscant
Iudaei qualis et quantus sit Christus. Quia enim
prius eum doctorem et pontificem nominando, bre-
viter contulit cum Mose et Aarone, nunc utrumque
membrum complectitur. Duobus enim elogiis ipsum
ornat, sicuti duplicem sustinet personam in ecclesia
Dei. Moses prophetae et doctoris officio, Aaron
sacerdotio functus est. At Christo utrumque munus
est impositum. Proinde si volumus eum rite susci-
pere, considerare oportet qualis sit: sua inquam
virtute induendus est ne pro ipso inanem eius um-
bram apprehendamus. Principio verbum consi-
derandi pondus habet: significat enim singularem
attentionem requiri, quia impune contemni nequeat:
et simul veram Christi notitiam discutiendis om-
nium errorum tenebris sufficere. Quo autem magis
eos animet ad hoc studium, admonet suae ipsorum
vocationis. Ac si diceret: Deus non vulgari gratia
vos dignatus est⁷ quum in regnum suum vocavit.
Nunc restat ut in Christum tanquam viae ducem
coniectos habeatis oculos. Neque enim aliter rata

 

esse potest piorum vocatio, quam si totos se ad
Christum convertant. Ideo non debemus existimare
hoc Iudaeis solis dici: scd generalem proponi om-
nibus doctrinam qui in regnum Dei pervenire
cupiunt, ut sedulo attendant ad Christum: quia et
unicus fidei nostrae magister est, et eam sacrificio
suo sancivit. Confessio enim pro fide hic capitur.
Ac si diceret: fidem, quam profitemur, vanam et
nihili esse nisi in Christum referatur.

2. Qui fidelis est. Commendatio est apostolatus
Christi, ut tuto acquiescant in eo fideles. Ac duplici
quidem nomine eum commendat: quod pater eum
nobis doctorem praefecerit: et Christus ipse in-
iunctum sibi munus fideliter exsequutus sit. Duo
haec semper necessaria sunt ad comparandam doc-
trinae autoritatem. Deus enim solus audiendus
est, ut tota scriptura clamat. Ideo testatur Christus
(Iohau. 7,16)‚ non suam esse doctrinam quam
profert, sed patris. Et alibi (Luc. 9, 48): Qui me
recipit, eum recipit qui misit me. Loquimur enim
de Christo, quatenus carne nostra indutus patris
minister est ad perferenda eius mandata. Ad Dei
vocationem accedit fidelis sinceraque in Christo
administratio, quae in veris ministris requiritur, ut
fidem in ecclesia obtineant. Quod si utrumque in
Christo invenitur, contemni certe non potest quin
Deus in ipso spernatur.

Quemadmodum Moses. Omissa paulisper sacer-
dotii mentione, de apostolatu hic disserit. Nam
quum duae sint partes foederis Dei, promulgatio
doctrinae, et realis (ut ita loquar) confirmatio: non
aliter constaret solida foederis perfectio in Christo
nisi utrumque ius in eum competeret. Postquam
ergo utriusque meminit scriptor epistolae, tandem
quoque brevi exhortatione attentionem excitavit.
Nunc vero longiorem tractationem ingreditur. Et
a doctoris quidem officio incipit: ideo cum Mose
tantum nunc Christum comparat. Quod autem
dicit, in tota domo, ad Mosen posset referri. Ego
tamen ad Christum malo: ut dicatur fidelis patri
in tota domo administranda. Unde sequitur, nullos
ex ecclesia Dei esse nisi qui Christum agnoscunt.

3. Maiore quippe. Ne videatur parem facere
Christum Mosi, admonet quanto sit excellentior.
quue duobus argumentis probat: quia Moses sic
praefuit ecclesiae, ut tamen pars eius ac membrum
esset: Christus vero architectus est toto aedificio
superior. Ille alios regendo, simul regebatur, quia
servus: hic autem, quia filius est, principatum ob-
tinet. Frequens est et scripturae familiaris meta-
phora, ut vocetur ecclesia domus Dei. Quia autem
ex fidelibus componitur, ideo singuli nominantur
vivi lapides: interdum etiam vasa quibus instruitur
domus. Nemo ergo unus sic eminet quin membrum
sit, et sub corpore universo contineatur. Solus
Deus architectus supra opus suum collocandus est.

 

