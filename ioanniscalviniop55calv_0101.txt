169

clesiae persequutiones: et hae quidem non unius
aut alterius anni, sed quae ab avis usque ad ne-
potes interdum grassatae sunt. Quare nihil mirum
si iisdem hodie experimentis fidem nostram probare
Deo placeat: nec cogitandum est nos ab eo deseri,
cui scimus fuisse curae sanctos patres qui eadem
ante nos passi sunt.

38. Quibus mundus non erat diynuS. Quum ita
profugi inter feras vagabantur sancti prophetae,
videri poterant indigni quos terra sustineret. Qui
fit enim ut inter homines locum non inveniant?

Sed apostolus in contrariam partem hoc retorquet:
nempe quod mundus illis non esset dignus. Nam
quocunque veniant servi Dei, eius benedictionem,
quasi fragrantiam boni odoris, secum afferunt. sio
domus Putiphar benedicta fuit in gratiam Ioseph:
et Sodoma salva futura erat, si in ea inventi fuis-
sent decem iusti homines. Utcunque ergo mundus
servos Dei quasi excrementa a se proiieiat: hoc
tamen inter eius poenas deputandum est, quod illos
ferre non potest: quie simul cum illis resideret
aliqua Dei benedictio. Proinde quoties e medio
tolluntur iusti, sciamus totidem adversa nobie esse
praesagia: quoniam indigni simus eorum contur-
bernio, ne simul nobiscum pereant. Interea habent
pii amplam consolationis materiam, si eos mundus
quasi catharmata eiiciat, quando vident idem acci-
disse prophetis, qui in feris animalibus plus. experti
sunt clementiae quam in hominibus ipsis. Hac se
cogitatione erexit Hilarius, quum videret a sangui-
nariis tyrannis occupari ecclesiam, qui tune impe-
ratorem romanum, velut carnificem, in manu habe-
bant. Tunc inquam sanctus vir memoria repetebat
quae hic de prophetis recitat apostolus. Montes et
sylvae, dicebat, et lacus et carceres mihi tutiores
eunt quam magnus templorum splendor: nam in
illis prophetae aut manentes, aut demersi, Dei
spiritu prophetabant. Sic etiam nos animatos esse
convenit, ut mundum intrepide spernamus, et si
nos evomat, sciamus nos ab exitiali gurgite exire,
Deumque ita prospicere nostrae saluti, ne eodem
mergamur exitio.

39. Et hi· omnes. Argumentum est a minori
ad maius. Nam si illi quibus nondum tanta lux
gratiae affulserat, tanta constantia in malie toleran-
dis excelluerunt: quid efficere in nobis debet plenus
evangelii fulgor? Illos exigua lucis scintilla in
coelum duxit: quum sol iustitiae nobis luceat, quo
nos praetextu excusabimus si haereamus adhuc in
terra? Haec est genuina mens apostoli. Scio
Chrysostomum et alios quosdam secus exponere:
sed orationis contextus facile ostendit, hie notari
gratiae discrimen qua Deus sub lege prosequutus
est fideles, et qua nos hodie dignatur. Nam quum
uberior in nos effusa sit gratia, minus esse in nobis
fidei valde absurdum esset. Dicit ergo, patres illos

EPls'r. AD HEBRAEOS

170

qui tam eximia fide praediti fuerunt, nondum ha-
buisse tani uberem credendi materiam quam nos
habemus. Rationem continuo post addit: quia Deus
voluerit nos omnes coadunare in unum corpus:
ideoque exiguam illis gratiae portionem distribuerit,
ut solidam perfectionem in tempus nostrum, hoc
est in adventum Christi, differret. Atque hoo sin-
gulare Dei erga nos benevolentiae est documentum,
quod tametsi liberalem se ab initio mundi ostenderit
suis filiis, sic tamen gratiam suam attemperavit, ut
totius eorporis saluti prospiceret. Quid amplius
desiderare quiequam nostrum possit quam in omni-
bus beneficiis, quibus Deus Abraham, Mosen, Da-
videm et omnes patriarches, prophetas et pios reges
prosequutus est, habitam esse sui rationem, ut cum
illis in Christi corpus coalescat? Sciamus ergo
nos bis ac ter ingratos esse Deo, si minus in nobis
fidei sub Christi regno appareat, quam se habere
patres sub lege tam insignibus patientiae exemplis
probarunt. Quod dicit, nondum adeptos fuisse pro-
missionem: de ultima promissionum clausula intelligi
debet, quae uobis promulgata fuit in Christo. Qua
de re aliquid iam ante dictum est.

CAPUT ΧΠ.

1. Proinde, nos quoque quum tanta circumdati
simus nube testium, deposito omni onere et peccato
quod nos circumstat. per patientiam curramus in pro-
posito nobis certamine: 2. intuentes in principem et
perfectorem fidei Iesum, qui pro qaudio sibi proposito
pertulit crucem, ignominia contempta, et in dextra
throni Dei consedit. 3. Ao reputate quis hic fuerit
qui tantam in se sustinuit ab impiis contradictionem,
ut ne fatiyemini animabus vestris soluti.

1. Proinde nos quoque. Haec conclusio est
qnasi epilogus proximi capitis: ubi demonstrat quor-
sum recitaverit illum sanctorum catalogum, quorum
fides sub lege excelluit: nempe ut se quisque com-
paret ad eorum imitationem. Et metaphorice copio—
sam multitudinem vocat nubem. Densum enim
raro opponitur. Si pauci essent numero, tamen
suo exemplo incitare nos deberent: sed ubi ingens
est turba, acriores stimulos addere nobis debet.
Praeterea dicit, nos densitate illa vel copia circum-
dari, ut quocunque oculos vertamus, statim occur—
rant multa fidei exempla. Nomen testium non
accipio generaliter, ac si martyres Dei nuncuparet:
sed refero ad praesentem causam. Ac si diceret,
satis eorum testimonio comprobatam esse fidem, ut
non sit haesitandum. Sunt enim virtutes sanctorum
quasi testimonia quae nos confirment, ut illis vel
ducibus vel sociis freti, alacrius ad Deum per-
gamus.

