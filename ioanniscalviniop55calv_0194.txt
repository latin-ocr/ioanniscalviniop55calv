335

defectionis suae vitio malum esse. Scimus praeterea
non esse Deo aequalem, ut pari iure cum eo con-
tendat: sed invitum constringi, ne quid nisi creatoris
sui nutu et arbitrio possit. Postremo Iohannes
quum alios ex Deo genitos, et alios ex diabolo esse
dicit, nullam fingit traducem, qualem Manichaei
somniabant: sed priores Christi spiritu gubernari
significat: alteros autem a Satana abripi: sieut hoc
illi potestatis adversus incredulos Deus concedit.

Quia ab initio diabolus peccat. Sicutiprius
non de sola Christi persona loquebatur, quum di-
cebat esse iustum, sed illum statuebat fontem et
eausam iustitiae: ita nunc quum diabolum peccare
dicit, comprehendit totum eius corpus, hoc est re-
probos omnes. Ac si diceret, hoc diabolo proprium
esse, ut ad peccandum impellat. Unde sequitur,
eius esse membra, et ab eo regi quicunque peccato
addicti sunt. Porro initium hoc cuius apostolus
meminit, non est aeternitatis: quemadmodum ubi
docet sermonem initio fuisse. Est enim longe di-
versa ratio in Deo et creaturis. Initium in Deo
tempus non habet. Quare quum semper apud
Deum sermo fuerit, non reperies aliquod temporis
punctum, quo esse coeperit: sed necesse est ad
ipsam aeternitatem venias. Hic autem nihil aliud
vult Iohannes, quam diabolum statim a creatione
mundi fuisse apostatam. et inde nullum spargendi
in homines sui veneni finem fecisse.

In hoo manifestatus est filius Dei. Idem aliis
verbis repetit quod prius dixerat, venisse Christum
ut tolleret peccata. Hinc duo colligenda sunt: non
posse censeri in Christi membris, nec ad eius corpus
ullo modo pertinere, in quibus regnat peccatum.
Nam ubicunque vim suam exserit Christus, diabolum
una cum peccato profligat. Quod etiam mox sub-
iicit Iohannes. Proxima enim sententia, ubi dicit,
non peccare qui ex Deo geniti sunt, est conclusio
superiorum. Argumentum ductum est a repugnan-
tibus, ut iam dixi: quia Christi regnum, quod iusti-
tiam necessario secum affert, stare cum peccato
nequeat. Caeterum iam supra attigi quid hic signi-
ficet non peccare. Neque enim immunes prorsus
ab omni vitio facit Dei filios: sed negat hoc titulo
vere gloriari, nisi qui ex animo vitam suam in
Dei obsequium componere student. Pelagiani quidem
et Oathari hoc testimonio olim abusi sunt: quum
fideles angelica puritate fingerent in hoc mundo
esse praeditos. Et hoc saeculo quidam ex Ana-
baptistis delirium illud renovarunt. Sed quicunque
eiusmodi perfectionem somniant, satis produnt quam
stupidam habeant conscientiam. Atque haec apostoli
verba adeo nihil suffragantur eorum errori, ut ad
eius refutationem sufficiant.
qui ex Deo sunt geniti. Nunc videndum est an
Deus momento uno nos regeneret.

EPIST. IOHANNIS

 

Dicit non peccare√∑

 

At ui constat i
sie inchoari in nobis regenerationem, utini mortem l

336

usque veteris hominis reliquiae maneant. Quod
si nondum plena est ac solida regeneratio, nonnisi
pro modo suo a peccati servitute nos eximit. Hinc
apparet fieri nou posse quin vitiis laborent filii
Dei, et quotidie peccent: quatenus seilicet residuum
adhuc aliquid habent veteris naturae: et manet
tamen illud fixum quod apostolus contendit, hunc
esse regenerationis finem, ut peccatum aboleatur:
ideoque iuste et pic vivere quicunque ex Deo geniti
sint, quia spiritus Dei peccandi libidinem corrigat.
quue intelligit apostolus per semen Dei. Sic
enim format Dei spiritus piorum corda ad rectos
affectus, ut non praevaleat caro cum suis concupis-
centiis: sed domita quasi sub iugo cohibeatur. In
summa, superiores partes apostolus in electis spiritui
tribuit-qui virtute sua peccatum reprimat, neque
sinat vigere.

9. Et non potest peccare. Hic iam altius con-
scendit apostolus. Nam clare pronuntiat, efficaciter
piorum corda gubernari a Dei spiritu, ut inflexibili
affectu sequantur eius ductum. Hoc vero a papistica
doctrina longe remotum est. Fatentur quidem Sor-
bonici, voluntatem hominis, nisi adiutam a Dei
spiritu, non posse quod rectum est appetere: sed
talem spiritus motum esse fingunt, qui liberam
nobis relinquat boni et mali optionem. Hinc merita
eliciunt: quia spiritus gratiae sponte obsequimur,
quam in potestate nostra erat reiicere. Denique
hanc solam spiritus gratiam esse definiunt, ut possi-
mus bene velle, si libuerit. Iohannes hic longe
aliter. Neque enim tantum docet posse nos non
peccare: sed tam efficacem esse spiritus motum, ut
necessario nos in constanti iustitiae obedientia re-
tineat. Neque hic solus est scripturae locus, qui
doceat sic formari voluntatem, ut non nisi recta
esse possit. Testatur enim Deus se eor novum
dare filiis suis, et facturum promittit ut in prae-
ceptis suis ambulent. Adde quod Iohannes non
solum docet quam efficaciter agat semel Deus in
homine: sed clare affirmat, spiritum suam gratiam
in nobis ad extremum usque persequi, ut ad vitae
novitatem inflexibilis perseverantia accedat. Quare
ne imaginemur cum sophistis medium aliquem
motum, quem homini liberum sit vel sequi, vel
respuere: sed sciamus corda nostra regi a Dei
spiritu, ut iustitiae constanter adhaereant. Porro
absurdum quod obiiciunt sophistae, facile refellitur.
Dicunt hoc modo voluntatem tolli ab homine: sed
falso. Voluntas enim a natura est: sed quia naturae
corrupto pravos tantum affectus generat, ideo ne-
cesse est ut eam spiritus Dei reformet, quo bona
esse incipiat. Deinde quia statim exciderent ho-
mines a bono, necesse est ut idem spiritus, quod
coepit, ad finem usque perducat. De merito facilis
est responsio. Neque enim pro absurdo habendum
est, si nihil homines mereantur: et tamen bona

 

