369

quum aliquo misericordiae Dei sensu fuerit prae·
ditus, eum simul de mediatore aliquid tenere opor-
tuit. Verum quia occultas et mirificas agendi
rationes habet Deus, omissis quae nihil prosunt
speculationibus, tantum planam viam salutis, quam
nobis ostendit, teneamus.

13. Haec scripsi vobis credentibus in nomen filii
Dei, ut sciatis quod vitam habetis aeternam: et ut
credatis in nomen filii Dei. 14. Atque haec est
fiducia quam habemus ergya eum, quod si quid petieri-
mus seeundum voluntatem eius, audit nos. 15. Si
autem novimus quod audit nos, quum quid petieri-
mus.- nogimus quod habemus petitiones quas postula-
vimus a eo.

13. Haec scripsi vobis.
profectus esse oportet: ideo se iis, qui iam credide-
runt, scribere dicit, ut firmius ac certius credant:
atque ita plena vitae aeternae fiducia fruantur.
Hic ergo doctrinae usus est, non tantum ut rudes
initiet in Christo, sed ut qui iam eruditi sunt, magis
ac magis confirmet. Ideo nos assidue incumbere
oportet in studium discendi, ut fides nostra. toto
vitae cursu augescat. Nam et multae adhuc in-
fidelitatis reliquiae in nobis supersunt, et adeo im-
becilla est nostra fides, ut hoc ipsum quod credimus,
nondum sit solide credere, nisi amplior confirmatio
accedat. Porro operae pretium est notare quaenam
vera sit confirmandae fidei ratio: nempe dum offi-
cium et virtus Christi explicatur. Dicit enim apos-
tolus se haec scripsisse: nempe quod nou alibi
quam in Christo quaerenda sit vita aeterna: ut qui
iam fideles sunt, credant, hoc est, proficiant cre·
dendo. Quare pii doctoris officium est, ut in fide
discipulos confirmet, extollere quantum potest Christi
gratiam: ut ea contenti nihil amplius appetamus.
Hanc quum obscurent modis omnibus ac extenuent
papistae: satis hoc uno produnt se nihil minus
curare quam rectam fidei doctrinam. Imo hac causa
magis fugiendae sunt eorum scholae quam omnes
Scyllae vel Charybdes: quia vix ingredi quispiam
eas possit sine certo fidei naufragio. Docet prae-
terea hoc loco apostolus, Christum esse proprium
fidei scopum: et fidei, quam habemus in eius nomen,
annexam esse salutis fiduciam. Hic enim credendi
finis, ut Dei filii simus ac haeredes.

14. Haec est fiducia. Fidem, cuius meminit, a
fructu commendat: vol ostendit in quo praecipue
sita sit fiducia: nempe quod pii intrepido animo
Deum invocare audent: sicuti et Paulus loquitur
ad Ephesios cap. 3, 12, quod fide accessus nobis
ad Deum patet cum fiducia. Et ad Romanos 8, 15,
quod spiritus os nobis reserat, ut clamare non du·
bitemus‚ Abba, pater. Et sane si arcemur a Dei
accessu, nihil nobis miserius. Rursum, modo hoc

Cabvimi opera. Vol. LV.

Quia quotidianos fidei

CAPUT V.

 

370

nobis asylum pateat, in malis omnibus nihilominus
erimus beati. Imo hoc unum felices reddit nostras
aerumnas, quod certo statuimus Deum fore libera·
torem, et paterno eius erga nos amore freti, ad
ipsum confugimus. Teneamus ergo hanc apostoli
sententiam, invocationem Dei, summum fidei nostrae
examen. esse: Deum autem nou rite, neque ex fide
invocari, nisi quum certo persuasi sumus non irritas
fore nostras preces. Nam qui suspensi haesitant,
eos fiducia praeditos esse negat apostolus. Unde
apparet sepultam ac prope exstinctam esse fidei
doctrinam in papatu, ubi certitudo omnis tollitur.
Multas quidem illic preces murmurant, et de in—
vocando Deo multum garriunt: sed dubiis ac fluc-
tuantibus animis orant, ac orare iubent: imo dam-
nant hanc fiduciam, quam apostolus necessario
exigit.

Secundum voluntatem. Hac particula obiter mo-
nere voluit quaenam vera sit precandi regula:
nempe ubi vota sua Deo homines subiiciunt. Neque
enim quum pollicitus est Dominus facturum se
quidquid sui petierint, effraenem illis licentiam per-
misit petendi quidquid in mentem subierit: sed
simul legem illis praescripsit rite orandi. Et sane
hoc fraeno nihil nobis utilius: quia si unicuique
nostrum petere liceat quidquid libet, et Deus votis
nostris indulgeat, pessime nobis consultum erit.
Nam quid expediat, nescimus: imo aestuamus pravis
ac noxiis desideriis. Duplex autem remedium ad-
hibet Deus, ne aliter oremus quam ad voluntatis
suae praescriptum: quia et ex verbo suo nos docet,
quidnam petere nos velit: et spiritum suum ducem
ac moderatorem nobis praeficit, qui cohibeat affectus
nostros, ne vagari extra metas sinat. Nam quid et
qualiter oporteat orare, nescimus (inquit Paulus
[Rom. 8, 26]), sed spiritus infirmitatibus nostris
opem ferens excitat in nobis gemitus inenarrabiles.
Interea os quoque Domini interrogandum est, ut
preces nostras dirigat. Nam Deus in suis pro-
missionibus legitimam orandi rationem (ut dictum
est) nobis statuit.

15. Si autem novimus. Non est (ut in speciem
videtur) superflua repetitio. Nam quod in genere
de orationum successu pronuntiavit apostolus, nunc
specialiter affirmat, nihil pios optare vel poscere a.
Deo, quod non impetrent. Quum autem omnia
fidelium vota exaudiri dicit, de sanis modestisque
votis loquitur, et quae ad obedientiae regulam sunt
composita. Neque enim laxis habenis ruunt fideles,
aut quidvis sibi indulgent: sed quid mandet Deus,
semper in suis precibus respiciunt. Est igitur haec
generalis doctrinae applicatio ad specialem et pri-
vatum cuiusque usum, ne dubitent fideles Deum
se in omnibus ac singulis votis propitium habere,
ut sedatis animis exspectent dum praestet Dominus
quae precati sunt: atque ita omui molestia et

24

