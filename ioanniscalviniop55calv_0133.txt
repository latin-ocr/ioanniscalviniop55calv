229

Christianos: quia non praedicatur evangelium ut
tantum audiatur a nobis, sed ut animas nostras,
tanquam immortalis vitae semen, penitus refingat.
Porro semen corruptibile ideo opponit verbo
Dei, ut sciant fideles priori naturae renuntiandum
esse, ac ut melius pateat quantum sit discrimen
inter Adae filios, qui tantu min mundum nascuntur
homines, et filios Dei qui renovantur in coelestem
vitam. Caeterum quia ambigua est graecae ora·
tionis syntaxis, possumus legere tam sermonem
viventem Dei, quam Dei viventis. Quia
tamen minus coacta est haec posterior lectio, eam
potius amplector. Quamquam notandum est, haec
epitheta Deo attribui pro loci circumstantia. Nam
sicuti ad Heb. cap. 4, 12, ex eo quod Deus omnia
perspicit, ac nihil est illi absconditum, ratiocinatur
apostolus, sermonem ipsius Dei ad intimas usque
medullas penetrare, ut cogitationes et affectus dis-
cernat: ita quum hoc loco Petrus eum viventem
nominat et semper manentem, hoc ad sermonem
refertur, in quo illa Dei perpetuitas relucet, tan-
quam in vivo speculo.

24. Quandoquidem omnis earo. Locum Iesaiae
(40, 6) apte citat ad probationem utriusque membri:
hoc est, ut constet quam fluxa et misera sit prima
hominis nativitas, et quanta regenerationis gratia.
Nam quia illic propheta de restitutione ecclesiae
concionatur, ut locum illi faciat, homines redigit in
nihilum, ne sibi placeant. Scio a quibusdam tor-
queri haec verba in alium sensum. Quidam enim
de Assyriis exponunt, ac si diceret propheta, non
esse cur Iudaei sibi a carne tantopere metuant, quae
similis est flori caduco. Alii inanem fiduciam re-
prehendi putant, quam Iudaei locabant in humanis
praesidiis. Sed utrumque sensum refellit propheta
ipse, dum subiicit: Utique herba est populus. Di-
serte enim vanitatis Iudaeos damnat, quibus pro-
mittit instaurationem a Domino. Hoc itaque est
quod iam dixi, donec ostensa fuerit hominibus sua
inanitas, non esse ad recipiendam Dei gratiam com-
paratos. In summa, talis est prophetae contextus,
Quoniam Iudaeis exilium instar mortis cuiusdam
erat, novam de integro consolationem illis promittit.
Deum enim adhuc prophetas missurum cum eius-
modi mandato: Adhuc dicet Dominus, inquit, con-
solamini populum meum: ac in deserto et vastitate
nihilominus vox prophetica resonabit, ut via Do-
mino sternatur. Quoniam autem purgari animos
perversa superbia, qua turgent, necesse est, ut Deo
aditus pateat, subiicit quod hic refert Petrus de
evanida carnis gloria. Quid est homo? inquit, gra-
men. Quid est hominis gloria? flos herbae. Nam
quia difficile persuasu erat, hominem, in quo tan-
tum praestantiae apparet, esse herbae similem, qua·
dam concessionis specie utitur propheta: ac si di-

ceret, Sit sane aliqua carnis gloria: sed ne ea

CAPUT Ι.

 

230

vobis oculos perstringat, scitote emarcidum esse
florem. Postea ostendit qualiter subito evanescat
quidquid hominibus conciliat gratiam: nempe spiri-
tus Dei flatu. Quo significat, hominem videri
aliquid, donec ac Deum accedat, sed totum eius
fulgorem nihil esse coram Deo: denique eius glo-
riam in mundo residere, locum non habere in regno
coelesti.

Exaruit herba. Putant multi hoc non nisi ad
externum hominem pertinere, sed falluntur: spec-
tanda est enim comparatio verbi Dei cum homine.
Nam si corpus tantum et ea quae sunt praesentis
vitae intelligeret, dicendum secundo loco fuerat.
animam longo excellentiorem esse. Atqui floriet
herbae non nisi sermonem Dei opponit: sequitur
ergo, in homine solam vanitatem inveniri. Ideo
quum de carne et eius gratia loquitur Iesaias, totum
hominem, qualis et quantus in se est, comprehendit,
nam quod verbo Dei quasi proprium adscribit, vult
homiui detrahere. Denique idem agit propheta
quod Christus Iohan. 3, 3, hominem prorsus a regno
Dei esse alienum, nihil nisi terrenum, caducum et
inane habere, nisi renatus fuerit.

25. Verbum autem Domini. Non docet pro-
pheta quale sit in se verbum Dei: sed quale a
nobis sentiatur. Postquam enim exinanitus est
homo in se ipso, restat ut alibi quaerat vitam.
Hanc ergo vim atque efficaciam tribuit Petrus verbo
Dei ex autoritate prophetae, ut esse solidum et
aeternum nobis conferat. Huc enim respicit pro-
pheta, non esse stabilem vitam nisi in Deo: eam
vero nobis communicari per verbum. Quamlibet
ergo caduca sit hominis natura, aeternus tamen per
verbum efficitur, quia refingitur in novam crea—
turam.

Verbum quod annuntiatum est vobis. Primum
admonet, quum verbi Dei fit mentio, perperam nos
facere, si illud in aere aut in coelo a nobis re-
motum imaginamur: debere enim agnosci ut nobis
patefactum est a Domino. Quid est igitur sermo
Domini, qui nos vivificat? Nempe lex, prophetae,
evangelium. Extra hos revelationis fines qui va-
gantur, pro verbo Domini non nisi Satanae im-
posturas et sua deliria apprehendent. Quod eo
diligentius notandum est, quia impii et lucinianici
homines astute relinquentes verbo Dei suum hono-
rem, interea nos a scripturis abducere conantur: ut
impurus ille canis Agrippa, dum verbi Dei aeterni-
tatem magnifice extollit, scurriliter illudit prophetis
et apostolis, atque ita oblique verbum Dei sub-
sannat. In summa, quemadmodum iam admonui
non fieri hic de verbo mentionem quod in pectore
Dei clausum lateat, sed quod ab ore eius profectum,
a‘d nos manavit: ita rursus habendum est, Deum
per apostolos et prophetas voluisse nobis loqui, et
illorum ora os unius Dei esse. Deinde quum dicit

15*

