433

fessio exigitur, non alii certe iubentur confiteri
peccata sua, quam qui vicissim ad audiendam alte-
rius confessionem sunt idonei: atqui hoc soli sacri-
fici sibi vindicant: ergo ad eos solos ableganda est
confessio. Sed quum indignae sint eorum ineptiae
quibus refutandis occupemur, sufficiat nobis vera et
germana expositio quam attuli. Clare enim sonant
verba, non alio fine confessionem nobis praecipi,
nisi ut qui mala nostra noverint, ad opem ferendam
magis sint solliciti!

Multum valet. Ne quis putet hoc fieri sine
fructu, dum alii pro nobis orant, utilitatem et effec-
tum orationis praedicat. Nominatim vero dicit
precationem iusti: quia impios Deus non ex-
audit, nec ad Deum accessus patet, nisi per bonam
conscientiam. Non quod in propria dignitate fun-
datae sint nostrae preces, sed quia fide purgatum
eor habere oportet, ut nos in conspectum Dei
offeramus. Testatur ergo Iacobus, iustos aut fideles
utiliter, nec sine effectu pro nobis precari. Sed
quid sibi vult quod addit efficax? Videtur enim
hoc esse superfluum: nam si multum prodest oratio,
proculdubio est efficax. Quod vetus interpres trans-
tulit, assiduam: nimis est coactum. Iacobus enim
graeco participio utitur ἐνεργουμένη, quod tantundem
valet atque operans. Posset autem sic resolvi oratio,
multum prodest, quia est efficax: ut sit argumentum
ductum ab illo principio, quod Deus non vult irritas
vel otiosas esse fidelium preces. Inde non im-
merito colligit, multum valere. Sed ego potius ad
praesentem circumstantiam restringo: proprie enim
preces nostrae ἐνεργούμεναι dici possunt, dum nobis
necessitas aliqua obiicitur, quae serium orandi
affectum excitet. Quotidie oramus pro tota ecclesia,
ut peccata illi Deus remittat: sed tunc vere in actu
est oratio, quum succurrere contendimus iis qui
laborant. 'Palis porro efficacia in fratrum precibus
esse non potest, nisi nos laborare sciant. Ideo
haec causae redditio non est generalis: sed ad
priorem sententiam specialiter aptari debet.

17. Elias homo erat. Innumera huius rei, quam
probare vult, exempla exstant in scripturis: sed
unum elegit prae aliis illustre. Magnum enim hoc
fuit, quod Deus precibus Eliae coelum quodammodo
subiecit, ut eius votis obsequeretur. Coelum Elias
duobus annis et sesqui clausum suis precibus tenuit:
rursum aperuit, ut largam pluviam subito funderet:
hinc ergo mirifica patet orationis virtus. Nota est
ac celebris historia quae legitur 1. Reg. capite 17
et 18. Tametsi autem diserte illic non traditur
Eliam orasse: siccitatem tamen et pluviam eius
precibus datam esse colligi facile potest. Caeterum
notanda est exempli applicatio. Non dicit Iacobus
petendam esse siccitatem a Domino, quia hanc im-
petraverit Elias: possemus enim inconsiderato zelo

Calvt'mi opera. Vol. LV.

CAPUT V.

 

434

temere ac stulte aemulari prophetam. Ergo tenenda
est orandi regula, ut ex fide. In hoc ergo accom-
modat exemplum‚ quod si exauditus fuit Elias, nos
quoque rite precando exaudiemur. Nam quum sit
commune orandi praeceptum et communis promissio:
sequitur effectum quoque fore communem. Na quis
autem obiiceret, longe nos distare a gradu Eliae,
eum collocat in nostro ordine, quum dicit hominem
fuisse mortalem et iisdem nobiscum passionibus
obnoxium. Nam ideo minus proficimus ex sanc-
torum exemplis, quia ipsos fingimus semideos vel
heroas, quibus peculiare fuerit cum Deo commer—
cium: ita ex eo quod exauditi sunt, nihil fiduciae
concipimus. Ut hanc ethnicam et profanam super-
stitionem Iacobus excutiat, sanctos in carnis infirmi-
tate considerandos esse admonet: ut discamus non
eorum meritis, sed orationis efficaciae tribuere quod
omnia a Deo impetrarunt. Hinc apparet quam
pueriliter nugentur papistae, qui ad sanctorum pa-
trocinium confugere docent, quia exauditi fuerint a
Domino. Sic enim colligunt: quia ille obtinuit
quod petebat, quamdiu vixit in mundo, nunc opti-
mus erit post mortem nobis patronus. Haec argutia
spiritui sancto incognita fuit. Nam exadverso ratio-
cinatur Iacobus, quia tantum valuerunt eorum pre-
ces, debere nos similiter eorum exemplo hodie
orare: idque nos non frustra facturos.

19. Fratres mei, si quis inter vos erraverit a
veritate, et couverterit quispiam eum: 20. coqnosoat
quod qui converterit peccatorem ab errore viae suae,
servabit animam a morte, et multitudinem operiet
peccatorum.

20. Coqnoscat. Dubito annon potius scriptum
fuerit γινώσκετε; Ita legendum esset: Cognoscite.
Utroque tamen modo stabit idem sensus. Gom-
mendat enim nobis lacobus fratrum correctionem
ab effectu, ut maiore studio in eam intenti simus.
Nihil praestantius aut magis optabile, quam animam
eripere ex morte aeterna: hoc autem facit qui fratrem
errantem reducit in viam: ergo tam praeclarum
opus minime negligendum est. Cibum dare esurienti,
et sitienti potum, videmus quanti Christus aestimet:
atqui multo pretiosior est illi animae salus quam
corporis vita. Cavendum ergo ne nostra ignavia
pereant redemptae a Christo animae, quarum salu-
tem quodammodo in manu nostra ponit Deus. Non
quod salutem conferamus ipsi: sed quod Deus mi-
nisterio nostro liberat ac servat quod alioqui vide-
batur exitio propinquum. Aliqui codices habent,
animam eius, quod de sensu nihil mutat. Ego
tamen diversam lectionem sequi malo, quia plus
energiae habet.

Operiet multitudinem peccatorum. Alludit potius

28

