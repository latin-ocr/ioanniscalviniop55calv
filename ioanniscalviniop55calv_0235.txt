417

latione revocet. Continuativa particula δὲ, adversa-
tivam valet ἀλλὰ, vel ἀλλά γε. Itaque verti quin.

7. Subiecti icitur estote Deo. Resistite diabolo,
ct fuyiet a vobis. 8. Appropinquate Deo, et appro-
pinquabit vobis. Mundate manus, peccatores: purificate
corda, duplici animo. 9. Affliyimini, lugete, et plo-
rate: risus vester in luctum vertatur, et yaudium in
moerorem. 10. Humiliamini coram Deo, et eriget vos.

7. Subiecta· iyitur. Subiectio ista, quam com-
mendat, humilitatis est. Neque enim generaliter
hortatur ut pareamus Deo, sed requirit submissio-
nem: quia spiritus Domini super humiles et quietos
requiescit. Ideo utitur illativa particula. Nam quia
Dei spiritum in gratiis augendis liberalem praedi-
caverat, ex eo colligit, debere igitur nos aemulatione
posita subiici Deo. Multi codices interpositam hanc
sententiam habent, Quapropter dicit, Deus superbis
resistit, humilibus vero dat gratiam. Sed quum in
aliis non legatur: suspicatur Erasmus, a studioso
quopiam annotatam in margine, postea in contextum
obrepsisse. Atqui fieri potest: quamquam non male
quadraret orationis contextui. Nam quod absurdum
esse quidam putant, citari tanquam ex scriptura,
quod non nisi apud Petrum exstat, facile diluitur.
Quin potius coniicio, ex communi scripturae doc-
trina, hanc quasi proverbialem sententiam tunc
fuisse tritam inter Iudaeos. Et sane nihil continet,
nisi quod Psalmo 18, 28, habetur: Populum hu-
milem servabis Domine, et oculos superborum de-
iicies: et aliis compluribus locis.

Resistite diabolo. Ostendit quorsum conferre
deceat nostram contentionem: quemadmodum Paulus
certamen nobis cum carne et sanguine esse negat,
sed nos ad spiritualem pugnam acuit (Ephes. 6, 12).
Ergo ubi modestiam erga homines, erga Deum sub-
missionem docuit, Satanam proponit hostem, in
quem insurgere deceat. Promissio tamen quam addit
de fuga Satanae videtur quotidiana experientia re-
futari. Certum enim est, quo quisque fortius re-
pugnat, eo acrius urgeri. Ludit enim quodammodo
Satan ubi non repellitur serio conflictu: sed ad-
versus renitentes quidquid habet roboris explicat.
Deinde pugnando nunquam fatigatur: sed uno proe-
lio victus, aliud subinde renovat. Respondeo, fugam
loco profligationis accipi. Et sane quamvis con-
tinuos insultus repetat, semper tamen exclusus
discedit.

8. Appropinquate Deo. Iterum admonet, non
defuturum nobis Dei auxilium, modo locum illi
demus. Nam quum appropinquare Deo iubet,
ut illum propinquum sentiamus, significat nos eius
gratia destitui, quia nos subducimus. Deo autem
a partibus nostris stante, non est cur succumbere
metuamus. Caeterum si quis ex hoc loco inferat

Calvim‘ opera. Vol. LV.

CAPUT IV.

 

 

418

priores in nobis partes sitas esse, Dei gratiam
postea subsequi: nihil tale voluit apostolus. Neque
enim si hoc facere debemus, protinus sequitur etiam
nos posse. Et spiritus Dei quum nos ad officium
hortatur, sibi aut suae virtuti nihil derogat quin
hoc ipsum quod iubet, impleat idem quoque in
nobis. In summa, nihil aliud voluit Iacobus hoc
loco, quam nobis Deum nunquam deesse, nisi quia
nos ab ipso alienamus: quemadmodum sl quis fa-
melicos ad mensam, et ad fontem sitientes abduceret.
Hoc interest quod gressus nostros a Domino et
regi et sustineri oportet: quia nos pedes deficiunt.
Porro quod cavillantur, secundariam et quasi pe—
disequam esse Dei gratiam nostrae praeparationi,
quia Deum appropinquare posteriore loco Iacobus
dicat: frivolum est. Scimus enim non esse novum
ut priores suas gratias novis augeat: hocque modo
locupletet magis ac magis, quibus iam multum
dederat.

Mundate manus. Compellat hic omnes a Deo
alienatos. Neque vero duo hominum genera de-
signat: sed eosdem vocat peccatores, et du-
plices animo. Neque quosvis peccatores intelli-
git: sed sceleratos et vitae corruptioris. Quemad-
modum Iohan. cap. 9, 3, Deus peccatores non
exaudit. Quo sensu mulier peccatrix a Luca dici-
tur (7, 37): ab eodem et reliquis evangelistis: Hic
cum peccatoribus edit ac bibit. Quare non omnes
promiscue ad poenitentiae speciem, cuius hic fit
mentio, invitat: sed qui corde sunt pravo et cor-
rupto, vita autem turpi et flagitiosa, vel certe
scelerata, ab his exigit cordis puritatem et mundi-
tiem operum. Unde colligimus, quae vera sit poeni-
tentiae ratio ac natura: ubi scilicet non tantum
corrigitur vita exterior, sed initium fit ab animi
repurgatione: sicuti econverso necesse est ut in-
terioris resipiscentiae fructus in operum integritate
appareant.

9. Affliyimim', zuyete.
nuntiat iis qui rident, pro maledictione. Et Iacobus
paulo post in eandem sententiam divitibus luctum
minabitur. Verum hic agit de salutari tristitia quae
nos ad poenitentiam adducit. Eos alloquitur qui
mente inebriati Dei iudicium non sentiunt: ita fit
ut sibi in vitiis placeant. Mortiferum hunc tor-
porem ut illis excutiat, admonet ut lugere discant,
conscientiae scilicet dolore tacti: ac sibi adulari et
plaudere in propinquo exitio desinant. Risus ergo
pro delitiis capitur, quas sibi faciunt impii, dum
infatuati scelerum dulcedine, Dei iudicium oblivis-
cuntur.

10. Humiliamim'. Conclusio est superiorum:
tunc expositam nobis fore Dei gratiam ad nos eri-
gendos, ubi altos illos spiritus deposuisse nos viderit.
Ideo aemulamur et invidemus, quia cupimus emi-
nere. Haec praepostera est ratio. Dei enim pro-

27

Moerorem Christus de-

