181

idem illis quoque accidat. Et certe quotidie multa
severitatis Dei exempla cernere licet, quibus ludi-
bria et sannas profanorum hominum vindicat. Nam
quum sibi crastinum semper promittant, novo et
improviso mortis genere saepe eos repente e medio
tollit: quum fabulosum esse ducant quidquid audiunt
de Dei iudicio, eos ita persequitur ut cogantur
agnoscere iudicem: quum stupidas habeant conscien-
tias, diros postea cruciatus sentiunt huius stuporis
vindices. Tametsi autem non accidit hoc omnibus:
quia tamen periculum est ne accidat, merito omnes
monet apostolus ut caveant. Altera etiam quaestio
occurrit: an poenitentia sua nihil proficiat peccator
quisquis ea praeditus erit. Videtur enim hoc in·
nuere apostolus, quum tradit nibil ipsi Esau pro·
fuisse suam poenitentiam. Respondeo, poenitentiam
hic non pro sincera ad Deum conversione accipi:
sed tantum pro terrore quo Dominus impios per-
cellit, postquam diu in sua nequitia delitiati sunt.
Porro mirum non est si inutilis dicatur hic terror:
quia interim neque resipiscunt, neque oderunt sua
vitia, sed tantum poenae sensu cruciantur. Idem
et de iacrymis dicendum est: Quoties ingemuerit
peccator, paratus est Dominus ad dandam veniam:
nec frustra unquam quaeritur Dei misericordia,
quoniam pulsanti aperietur. Verum quia lacrymae
Esau desperati hominis fuerant, non dirigebantur
ad Deum: sic impii utcunque deplorent sortem
suam, conquerantur, eiulent, non tamen pulsant ad
Dei ianuam: quia hoc fieri non potest nisi fide.
Atqui quo gravius pungit eos conscientia, eo magis

adversus Deum fremunt, illique succensent. Cuperent Ι

quidem accessum sibi dari ad Deum: sed quia non·

CAPUT XII.

 

nisi eius iram apprehendunt, eius conspectum fugi-
tant. Ita saepe videmus, eos qui per iocum dicti-
tant satis opportunam inter extremos spiritus poeni· ζ
tentiam fore, quum eo ventum est, inter saeva,
tormenta clamitare non iam esse obtinendae gratiae ξ
tempus: se enim exitio esse devotos, quia nimis
sero Deum quaesierint. Interdum quidem erumpunt i
in has voces, O si, 0 si: sed mox desperatio omnia
illorum vota abrumpit, faucesque illis praecludit, ne =
longius procedant.

18. Non enim accessistis acl mortem qui tangatur,
vel iynem accensum, ac turbinem, et caliginem, et pro-
cellam, 19. et tubae sonitum, et vocem verborum: quam
qui audierant, excusarunt, ne illis proponeretur sermo. ¹
20. Non enim ferebant quod edicebatur, Etiamsi bestia
tetiyerit montem, lapidabitur, aut iaculo configetur. ,
21. Ac sic terribile erat visum quod apparuit, Moses ἕ
dioeit: Expavefaetus sum, et tremefactus. 22. Sed ac- 1
cessistis ad Sion montem, civitatem Dei viventis, Ieru-
salem coelestem, 23. Et acl conventum innumerabilium
angelorum, et ecclesiam primoqenitorum qui scripti
sunt in coelis, et iudicem omnium Deum, et spiritus

182

iustorum consecratorum, 24. Et mediatorem novi testa-
menti Igsqm: meliora loquentem quam loquebatur san-
9qu A e.

18. Non enim accessistis. Alio argumento nunc
pugnat. Nam praedicat magnitudinem gratiae quae
nobis patefacta fuit per evangelium, ut reverenter
eam excipere discamus. Secundo, eius nobis suavi-
tatem commendat, ut alliciat in eius amorem ac
desiderium. Pondus utrique addit ex comparatione
legis et evangelii. Nam quo altius supra Mosis
administrationem excellit Christi regnum et splen-
didior est nostra quam veteris populi vocatio: eo
foedior nostra ingratitudo et minus excusanda, nisi
qua decet- religione tantum bonum nobis oblatum
amplectimur, ac humiliter suspicimus tantam Chi-iti
maiestatem, quae hic apparet. Deinde quum non
se nobis formidabilem, ut olim Iudaeis, Deus prae-
beat: sed tam amice et comiter nos ad se invitet:
ita quasi duplicatur ingratitudinis crimen, nisi tam
benignae invitationi ultro studiose occurrimus. Pri-
mum ergo meminerimus hic evangelium cum lege
conferri: deinde, huius comparationis duas esse
partes, quod se Dei gloria illustrius iu evangelio
proferat quam in lege, et quod amabilis hodie sit
eius vocatio, quum olim nihil praeter meros terro·
res habuerit.

Ad montem qui tangitur. Varie exponunt hunc
locum: sed ergo terrenum montem spirituali opponi
arbitror: atque huc spectant quae postea sequuntur
de igne accenso, de turbine et procella,
et reliquis. Haec enim signa, quae Deus edidit ut
legi suae fidem conciliaret ac reverentiam, si in se
considerentur, magnifica sunt ac vere coelestia: sed
quum venitur ad regnum Christi, quae illic Deus
nobis proponit, coelos omnes superant. Unde fit ut
tota legis dignitas quasi terrena esse incipiat. Ita
mons Sinai manibus palpari potest, mons vero Sion

j nonnisi spiritu comprehenditur. Quaecunque Exodi

decimo nono referuntur, fuerunt visibiles figurae:
quae autem habemus in regno Christi, a sensu
carnis sunt obsoondita. Si quis obiiciat, spiritualem

*illorum omnium significationem fuisse, et hodie

etiam externam esse pietatis exercitia quibus in

’ coelum evehimur: respondeo, apostolum loqui se-

cundum maius et minus. Nemini autem dubium
est, ubi in certamen veniunt lex et evangelium,
quin praeponderet in hac parte quod spirituale est:
in illa autem priore, terrena symbola magis emi-
neant.

19. Qui audierant, excusarunt. Hoc secundum
membrum est, in quo tractat legem evangelio valde
fuisse dissimilem, quia quum promulganda fuit,
omnia terroribus variis plena erant. Huc enim
spectant quaecunque legimus Exodi decimo nono,
ut sciat populus Deum tribunal conscendere, quo

12*

