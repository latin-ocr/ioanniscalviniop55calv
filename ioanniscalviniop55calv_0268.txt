463

Hoc nutem apostoli consilium est, iram Dei adver-
sus reprobos ita nobis sub oculis ponere, ut interea
sd sanctorum imitationem nos hortetur.

6. Civitates Sodomorum. Hoc divinae ultionis
adeo memorabile fuit exemplum, ut scriptura, quo-
ties de universali impiorum exitio loquitur, ad hunc
typum sere alludat. Ideo dicit Petrus, constitutas
esse has urbes in exemplum. Vere quidem hoc de
aliis dici potest, sed quiddam singulare notat Petrus,
quia haec praecipua sit et viva imago. Imo quia
Dominus iram suam adversus impios testatam esse
voluerit saeculis omnibus: sicuti quum populum
suum ex Aegypto redemit, in hac una gratia per-
petuam nobis depinxit ecelesiae salutem. Quod
etiam expressit Iudas, poenam ignis aeterni vocans.

8. Nam oculis et auribus. Vulgo exponunt,
Loth oculis et auribus iustum fuisse, quia omnes
eius sensus a sceleribus Sodomae abhorrerent. Potest
tamen auditus et adspectus alio referri: ut sit sen-
sus: Quum iustus ille ageret inter Sodomitas, visu
et auditu excruciabat animam. Multa enim audire
et videre coactum fuisse scimus, quae eius animum
misere torquerent. Summa huc redit, sanctum ho-
minem, quum esset vitiorum omnium prodigiis un-
dique obrutus, nou tamen a recto cursu deflexisse.
Plus autem exprimit Petrus quam antea, nempe
quod voluntarios cruciatus iustus Loth subierit:
sicuti par est, non parvo dolore affici pios omnes,
ubi mundum ruere vident in omne mali genus.
Quo magis necesse est, nos propriis peccatis inge-
miscere. Atque hoc nominatim posuit apostolus,
ne, ubi passim grassatur impietas, vitiorum ille·
cebris capti et inebriati, una cum aliis nos perda-
mus: sed hunc dolorem a Domino benedictum prae-
feramus omnibus mundi delitiis.

9. Novit Dominus pios ex tentatione eripere, in-
iustos autem in diem iudicii puniendos servare:
10. praesertim vero eos qui post carnem in concupis-
centia pollutionis ambulant, dominationem despiciunt,
audaces, praefacti, qui excellentias non verentur probro
afficere.- 11. quum anyeli qui· sunt robore et poten-
tia maiores, ne ferant adversus illas coram Domino
contumeliosum iudicium.

9. Novit Dominus. Hoc primum offendit infir-
mos, quod quum anxie suspirent fideles, praesenti
Dei auxilio non statim levantur: quin potius inter-
dum eos sinit Dominus diuturno taedio et languore
veluti contabescere: deinde tum impune lasciviunt
mali: et interim silet Deus quasi ad ipsorum sce-
lera conniveret. Hoc duplex scandalum nunc aver-
tit Petrus. Dominum enim scire testatur quando
ex tentatione pios eripere expediat. Quibus verbis
admonet, has illi partes relinquendas esse: itaque
patienter durandum in tentationibus, nec deficien-

EPIST. PETRI 11

 

464

dum esse: si quando suam adversus impios ultionem
differat. Ilaec consolatio nobis valde necessaria
est. Solet enim obrepere ista cogitatio, Si Dominus
suos habore vult integros, cur non omues seorsum
colligit in aliquem terrae angulum, ut se mutuo ad
sanctitatem incitent? Cur malis eos permiscet a
quibus inquinentur? Ubi autem Deus hoc sibi
munus vindicat iuvandi suos ac protegendi ne iu
certamine deficiant, animos ad strenue certandum
colligimus. Haec summa est prioris membri, hanc
piis omnibus legem praescribi a Domino, ut
variis tentationibus probentur: sed de successu bene
sperandum esse, quia eiusdem auxilio nunquam
destituendi sint.

Iniustos autem. Hoc membro ostendit Deum
sic iudicia sua moderari, ut malos ad tempus tole-
rando, non tamen inultos relinquat. Ita nimiam
festinationem corrigit, qua praecipites ferri solemus:
praesertim ubi ipsa scelerum attrocitas nos gravius
vulnerat. Tunc enim vellemus eodem momento Deum
fulminare: si cessat, non videtur amplius esse iu-
dex mundi. Ergo ne temporalis ista scelerum im-
punitas nos perturbet, in memoriam reducit Petrus,
statutum esse a Domino iudicii diem: ideo reprobos
minime poenam effugere, utcunque non statim exi·
gatur. Emphasis est in verbo servandi: ac si
diceret, non esse elapsos ex Dei manu, sed teneri
occultis vinculis constrictos, ut aliquando in iudi-
cium trahantur. Participium κολαζομένους, quam-
vis sit praesentis temporis, sic tamen resolvi debet,
servari puniendos: vel, ut puniantur. Nam ab ul-
timi iudicii exspectatione pendere nos iubet, ut in
spe et patientia usque ad vitae finem militemus.

10. Praesertim vero eos, eto. Hic ad hypothesin
descendit, generalem doctrinam suo instituto accom-
modans. Nam illi negotium erat cum prostitutae
nequitiae hominibus: docet ergo fieri non posse quin
horribilis vindicta ipsos maneat. Quum enim de
omnibus poenas sumpturus sit Deus, quomodo isti
evaderent qui belluarum in morem se proiiciunt ad
omne flagitium? Ambulare post carnem, est
carni addictum esse: sicuti bruta animalia ratione
et iudicio non aguntur, sed carnis suae appetitum
pro summo duce habent. Per concupiscentiam
pollutionis intelligit foedas et effraenes libidines,
ubi abiecto honesti studio, excussoque pudore, ad
immunditiem feruntur homines. Haec prima nota
est quam eis inurit, quod homines sint impuri ac
nequitiae dediti. Sequuntur aliae notae, quod do-
minationem despiciant, nec vereantur contumelia et
probris afficere homines quos Deus honorifico gradu
dignatur. Nam duas istas loquutiones eodem refero.
Postquam enim dixit, contemptui illis esse domi-
nationem: huius mali iontem mox indicat, quod
audaces sint ac praefracti. Postremo quo
magis exaggeret eorum superbiam, dicit eos non

