449

Christi nobis lavacrum factus est, ut sordibus nostris
inquinetur. Ideo vetera delicta nominat, quo
intelligit, vitam aliter instituendam esse, ex quo a
peccatis mundati sumus. Non quod purus esse
quisquam possit ab omni vitio, quamdiu in mundo
agit: vel quod mundities, quam consequimur per
Christum, unica tantum venia constet: sed quod ab
infidelibus differre nos oporteat ex quo Deus nos
sibi segregavit. Tametsi ergo quotidie peccamus,
et quotidie nobis Deus ignoscit, et Christi sanguis
nos a peccatis mundat: non tamen peccatum in
nobis regnare debet, quin praevaleat sanctificatio
spiritus. Ita enim Paulus 1. Corinth. capite 6, 11,
Et haec quidam fuistis, sed abluti estis, etc.

10. Quamobrem mayis, fratres, studete firmam
vestram vocationem et electionem facere: haec enim si
feceritis, non cadetis unquam. 11. Sic enim abunde
subministrabitur vobis inyressus in reynum aeternum
Domini nostri et servatoris Iesu Christi. 12. Itaque
non neyliyam vos semper de iis commonefacere, etiamsi
noveritis, et confirmati sitis in praesenti veritate.
13. Iustum autem arbitror, quamdiu sum in hoc taber-
naculo, excitare vos admonitione: 14. quum seiam
brevi me depositurum lios tabernaculum: quemadmodum
et Dominus Iesus manifestavit milii. 15. Dabo autem
operam ut etiam semper post meum discessum possitis
horum habere memoriam.

10. Maqis, fratres, studete. Concludit hanc esse
unam rationem qua nos a Domino vere electos et
non frustra vocatos probemus, si bona conscientia
et vitae integritas fidei professioni respondeat. In-
fert autem plus adhibendum esse studii ac diligen-
tiae, quia prius dixerat, fidem non debere esse
sterilem. Nonnulli codices habent bonis operibus:
sed hoc de sensu nihil mutat, quia subaudiendum
est, etiamsi non exprimatur. Vocationem
priore loco nominat, quae tamen ordine est posterior.
Ratio est, quia electio plus habet momenti. Est
autem haec recta orationis dispositio, ut subiiciatur
quod praeponderat. Sensus ergo est: Studete utre
ipsa testatum fiat, vos non frustra vocatos esse, imo
electos. Quamquam hic de vocatione loquitur, ut
est effectus ac testimonium electionis. Si quis pro
eodem sumere malit, non repugno: quia scriptura
interdum discrimen, quod est inter duas istas voces,
confundit. Ego tamen quod magis probabile mihi
visum est, adduxi. Nunc exoritur quaestio, an
vocationis nostrae et electionis stabilitas bonis operi-
bus nitatur. Nam si ita est, sequetur a nobis pen-
dere. Atqui tota scriptura docet, primum in aeterno
Dei proposito fundatam esse Dei electionem: deinde
vocationem gratuita eius bonitate inchoari et per-
fici. Sophistae, ut ad nos quod proprium est Dei
gratiae transferant, hoc testimonio abuti solent.

Cvlvini opera. Vol. LV.

CAPUT I.

 

450

Sed nullo negotio refellitur eorum cavillum. Nam
si quis intelligat firmam apud homines reddi voca-
tionem, nihil in eo erit absurdi: longius tamen ex—
tendere licet, ut se quisque in vocatione sua pie ac
sancte vivendo confirmet. Sed hinc perperam col—
ligi dico quod sophistae contendunt: est enim haec
probatio non ex causa sumpta, sed potius ex signo
vel effectu. Porro boc non obstat quominus gratuita
sit electio: nec facit ut 111 manu nostra vel arbitrio
sit, ratam facere electionem. Sic enim res habet:
Deus efficaciter vocat quos ante mundum conditum
arcano suo consilio praeordinavit ad vitam: idem
perpetuum vocationis tenorem mera gratia pro-
sequitur. Sed quia in hunc finem nos eligit et
vocat ut puri simus et immaculati in conspectu
suo: vitae puritas non immerito electionis specimen
ac documentum vocatur, quo fideles non modo aliis
testantur se Dei filios, sed se quoque in hac fide
confirmant: sic tamen ut alibi statuant solidum
fundamentum Quamquam firmitas ista, cuius me·
minit Petrus, ad conscientiam (meo iudicio) refe-
renda non est: quasi se fideles coram Deo agnos-
cant electos et vocatos: verum simpliciter de re
ipsa accipio, quod vocatio ex vitae sanctitate firma
appareat. Posset etiam legi: Studete ut firma fiat
vestra vocatio: verbum enim ποιεῖσθαι medium est:
utrumvis tamen legas, non admodum diversus erit
sensus. Summa est, discerni hac nota filios Dei a
reprobis, dum pie et sancte vivunt: quia hic divinae
electionis scopus est. Unde palam fit quam indigne
Deo oblatrent impuri quidam canes, dum gratuitam
eius electionem praetextum faciunt omnis licentiae:
quasi vero impune ideo peccare fas sit, quia ad
iustitiam et sanctitatem praedestinati sumus.

Haec enim si feceritis. Iterum videtur Petrus
operum meritis tribuere quod Deus salutis nostrae
cursum promovet, atque etiam quod constanter per-
stamus in eius gratia. Sed facilis est solutio: quia
tantum docere voluit, in hypocritis nihil esse solidi:
contra autem qui vocationem suam bonis operibus
firmam esse comprobant, immunes esse a periculo
cadendi: quia stabilis est Dei gratia qua fulciuntur.
Hoc modo salutis nostrae stabilitas minime in nobis
locatur: ut certe causa eius extra nos est. Verum
qui spiritus efficaciam in se sentiunt, eos Petrus
bono in posterum animo esse iubet: quia Dominus
solidum in ipsis verae et certae vocationis funda-
mentum iecerit. Modum perseverantiae exponit,
quum dicit, Subministrabitur vobis in-
gressus, cuius loquutionis sensus est, Deus
novas identidem gratias large suggerendo, ad regnum
usque suum vos perducet. Hoc autem ideo ad-
ditum est, quia tametsi iam a morte in vitam
transierimus, spei tamen est ille transitus: quantum
vero spectat ad vitae fruitionem, longum iter adhuc
nobis restat. Interea multis necessariis adminiculis

29

