1. Iudas Iesu Christi ser-vus, frater autem Iacobi,
vocatis, qui in Deo patre sarectificati sunt, et in Iesu
Christo custoditi, 2. misericordia vobis, et pasc, et
dilectio auyeatur. ·

1. Iudas Iesu Christi, etc. Christi servum se
vocat, non qualiter promiscue nomen hoc in omnes
pios competit, sed apostolatus sui respectu. Peculia-
riter enim censentur Christi servi, quibus publicum
aliquod munus iniunxit. Scimus autem quorsum
hoc titulo se ornare apostoli soleant. Ius ac po-
testatem docendi temere sibi arrogat quisquis vo-
catus non est: ergo apostolis testimonium est sua
vocatio, quod non privato se arbitrio ingerant.
Quamquam hoc solum per se non sufficeret, in
officio esse constitutos, nisi fideliter in eo se gere-
rent. Et certe utrumque complectitur qui se Dei
servum esse praedicat: nempe et sibi functionis,
quam exercet, autorem esse Deum, et bona fide se
exsequi quod mandatum est. Quia vero hunc titu-
lum plerique mentiuntur, ac se falso iactant esse,
a quo longissime absunt, semper videndum an res
ipsa professioni respondeat.

Frater Iacobi. Nomen adscripsit quod ecclesiis
magis celebre ac notum erat. Etsi enim a nemine
mortalium pendet doctrinae fides et autoritas:
magnum tamen hoc fidei subsidium est, quum nobis
comperta est hominis integritas qui doctoris partes
suscipit. Adde quod Iacobi autoritas non quasi
privati cuiuspiam hominis hic obtenditur: sed quia
apud omnes ecclesias unus ex praecipuis Christi
apostolis habebatur. Erat autem hic Alphaei filius:
quemadmodum alibi dixi. Imo locus hic mihi suf-
fragatur contra Eusebium et alios qui tradunt dis-
cipulum nescioquem Obliam cognomine, illum esse
cuius meminit Lucas Act. 15, 13, et 21, 18, qui
prae apostolis in illa ecclesia excelluerit. Atqui
non dubium est quin Iudas fratrem suum hic no-
minet, quia inter apostolos fama eminebat. Ergo
eum fuisse probabile est cui praecipuum honorem
a reliquis concessum narrat Lucas.

Vocatis qui in Deo. Fideles omnes hoc nomine
designat, quia Dominus sibi eos segregavit: sed
quia vocatio nihil est quam aeternae electionis ef-

fectus, interdum pro ea capitur. In hocloco parum ἵ

 

refert utrovis modo exponas. Gratiam enim Dei
procul dubio commendat, qua sibi eos in peculium
cooptare dignatus est. Ac homines non praevenire
Deum significat, neque unquam ad eum accedere,
donec eos traxerit. Eosdem dicit sanctifica-
tos in Deo patre, quod transferre licet, Per
Deum patrem. Ipsam tamen loquendi formam re-
tinui, ut liberum esset iudicium lectoribus. Potest
enim et hic esse sensus, Quod in se ipsis profani,
in Deo sanctitatem habeant. Porro sanctificandi
modus est, quum spiritu suo nos regenerat. Altera
lectio, quam sequutus est vulgaris interpreti, paulo
durior, ἠγαπημένοις hoc est dilectis, in Deo patre.
Itaque corruptam esse iudicio: et certe in paucis
codicibus reperitur. Addit praeterea c u s t o d i to s
esse in C h risto. Satanae enim semper esse-
mus in mortem expositi, adeoque singulis momentis
nos centies quasi obviam praedam raperet, nisi tuti
essemus Christi praesidio: quem ideo pater custo-
dem nobis dedit, ut nihil eorum, quae recepit in
fidem ac tutelam suam, pereat. Triplex ergo Dei
beneficium in omnibus piis hic praedicat Iudas:
quod eos sua vocatione fecerit evangelii participes:
quod spiritu suo regenuerit eos in vitae novitatem:
et quod per Christi manum eos custodierit, ne a
salute exciderent.

2. Misericordia vobis. Idem fere valet miseri-
cordiae nomen, quod gratiae in salutationibus Pau-
linis. Si quis discrimen subtilius habere velit, pro-
prie gratia effectus est misericordiae: quia non alia
causa Deus nos in amorem complectitur, nisi quia
miserias nostras respicit. Dilectiw) tam Dei
erga homines, quam hominum inter se potest in-
telligi. Si ad Deum referas, sensus erit, ut in
illis augescat, et magis in dies sanciatur in eorum
cordibus divini amoris fiducia. Illud tamen alterum
non male etiam quadrat, ut Deus accendat et con-
firmet in ipsis caritatem mutuam.

3. Dilecta quum omne studium adhiberem ad
scribendum vobis de communi salute, necesse habui
scrihere vobis, ad vos hortandos ut certando adiuvetis
eam, quae semel tradita est sanctis, fidem. 4. Sub-

 

¹) Caritas

