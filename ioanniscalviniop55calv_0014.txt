ἵ ARGUMENTUM. 8

quoniam reverentia, quam Mosi deferebant, obstare
poterat, docet Christum longe omnibus praecellere.
Ac postquam summatim attigit quibus nominibus
praecellat, nominatim angelos illi submittit, ut cum
illis reliquos omnes cogat in ordinem. Prudenter
autem hac ratione progreditur: nam si a Mose coe-
pisset. magis odiosa fuisset comparatio. Ubi autem
ex scripturis constat, coelestes quoque principatus
subsidere infra Christum: non est cur recuset Moses,
vel ullus quispiam mortalium, illis aggregari: ut
supra omnes tam homines quam angelos filius Dei
emineat. Itaque postquam angelos apostolus sub
Christi dominium et potestatem redegit, mox quasi
sumpta fiducia, quanto inferior sit Moses, pronuntiat:
nempe quantum differt servus a domino. Quod
ergo tribus primis capitibus Christum in summo
gradu principatus collocat, huc tendit, ut eo loquente
omnes sileant, nec quidquam nos impediat quomi-
nus eius doctrinae solidam audientiam praestemus.
Quamquam secundo capite eum nobis fratris loco
in carne nostra proponens, hoc modo nos allicit, ut
libentius nos totos illi devovcamus ac tradamus.
Et simul exhortationes minasque admiscet, si quis
vel ad obsequendum sit tardior, vel contumaciter
repugnet: idque agit prope ad finem usque quarti
capitis. Inde transit ad explicandum Christi sacer-
dotium: cuius vera et pura cognitio omnes legis
caeremonias abolet. Sed ubi breviter tantum indi-
cavit quam debeat nobis illud esse amabile, et quam
suaviter acquiescere in eo liceat, paulisper ad incre-
pandos Iudaeos digreditur, eo quod in primis ele-
mentis, tanquam pueri, haesitarent, ubi etiam gravi
et severa denuntiatione eos terret. Periculum enim
esse ne si ad proficiendum adeo sint segneS, tandem
abiiciantur a Domino. Verum hanc asperitatem
mox temperat, quum dicit meliora se sperare: ut
eorum potius animos erigat ad studium profectus
quam deiiciat. Postea ad sacerdotii tractationem
redit: in qua docet primo, differre ipsum a veteri
sacerdotio quod sub lege fuit, deinde esse praestan-
tius, quod in eius locum succedat, et iureiurando
sanciatur: quod aeternum sit, semperque vigeat:

quod qui eo fungitur, Aaronem et reliquos omnes
ex genere levitico, honore superet. Quorum om-
nium adumbratam fuisse imaginem in persona Mel-
chisedec ostendit. Quo autem certius abrogatas
esse legis caeremonias probet, in alium finem insti-
tutas una cum tabernaculo fuisse commemorat:
nempe ut coelesti prototypo servirent. Unde sequi-
tur, non esse in illis manendum: nisi velimus con·
tempta meta in medio viae desidere. Ad hoc
Icremiae locum adducit, ubi promittitur novum
testamentum, quod nihil aliud est quam veteris cor-
rectio. Unde sequitur, infirmum illud fuisse et ca-
ducum. Postea de similitudine congruentiaque um-
brarum et veritatis in Christo exhibitae disputans,
concludit, unico Christi sacrificio abrogatos fuisse
ritus omnes a Mose institutos: quia perpetua sit
huius sacrificii efficacia, etin eo non modo absoluta
sit novi testamenti sanctio, sed verum et spirituale
complementum externi illius sacerdotii, quod sub
lege viguit. Doctrinae rursus exhortationem an-
nectit instar stimuli: ut impedimentis omnibus valere
iussis, Christum quadecet reverentia excipiant. Tot
patrum exempla, quae recenset capite undecimo,
mihi videntur in hunc finem esse adducta, ut
agnoscerent Iudaei, si a Mose traducti essent ad
Christum, adeo se a sanctis patribus non discedere,
ut hac maxime in re illis coniuncti forent. Nam si
praecipua in illis virtus fuit fides, radixque om-
nium virtutum: sequitur, banc esse praecipue qua
censeantur Abrahae et prophetarum filii. Contra,
degeneres esse omnes qui patrum fidem non se—
quuntur. Hoc ad evangelii commendationem non
parum valet, quod nobis in eo cum universa quae
ab initio mundi fuit ecclesia consensus est ac socie-
tas. Duo quae supersunt capita, varias formandae
vitae praeceptiones continet, de spe, de tolerantia
crucis, de perseverantia, de gratitudine erga Deum,
de obedientia, de misericordia et caritatis officiis,
de castitate, et similibus. Demum epistolam pre-
catione claudit: nisi quod spem illis facit adven-
tus sui.

 

 

 

