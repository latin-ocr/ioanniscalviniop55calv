341

prima propositio, neminem vere amare fratres quin
hoc reipsa testetur, quoties usus postulat. Altera,
quantum quisque facultatis habet, eatenus obstringi
ad fratres iuvandos: quia Dominus hoc modo nobis
suppeditat exercendae caritatis materiam. Tertia,
spectandam esse cuiusque necessitatem: quia ut
quisque cibo et potu indiget, aut aliis rebus quarum
nobis suppetit copia, ita officium nostrum implorat.
Quarta, nullam beneficentiam, nisi τῆ συμπαθεία
coniuncta, Deo placere. Multi in speciem sunt
liberales, qui tamen fratrum miseriis minime tan-
guntur. Verum apostolus praecipit aperienda esse
viscera: quod fit dum induimus fere eundem sen-
sum, ut aliorum malis non secus condolescamus ac
nostris.

Caritas Dei. Hic de fratribus diligendis agitur.
Quorsum ergo amorem Dei nominat? Nempe te-
nendum est illud principium, fieri non posse quin
Dei caritas fratrum amorem in nobis generet.
Atque hoc modo nostri erga se amoris experimen-
tum capit Deus, dum sui respectu homines diligi
iubet: quemadmodum Psalm. 16, 2, habetur: Be-
nignitas mea ad te non pertingit: sed erga sanctos
qui in terra. sunt, voluntas mea et studium meum.

18. Ne diligamus sermone. Concessio est in
hoc priore membro. Neque enim lingua tantum
diligere possumus: sed quia falso hoc multi iactant,
eorum simulationi, rei nomen concedit apostolus,
nt saepe fieri solet. Quamquam altero membro
eorum vanitatem coarguit, quum veritatem esse
negat, nisi in opere. Sic enim resolvi debent verba,
non profiteamur lingua nos amare, sed opere id
probemus: quia haec demum vera est amoris ratio.

19. Et in hoc coynoscimus quod ea: veritate
sumus εί coram ipso persuadebimus corda nostra.
20. Quod si accuset uos cor nostrum, certe maior
est Deus corde nostro, et novit omnia. 21. Dilecta,
si cor nostrum uos nou accuset, fiduciam habemus
crya Deum: 22. et si quid petierimus, accipimus ab

eo.- quia praecepta eius servamus, et quae coram eo
placent facimus.

19. Et in hoc cognoscimus. Nomen veritatis
diverso nunc sensu accipit: sed elegans est proso-
nomasia, Si vere proximos diligimus, hinc nos
habere testimouium quod simus ex Deo geniti, qui
veritas est: vel quod Dei veritas locum in nobis
habeat. Semper autem meminerimus, non habere
nos ex caritate notitiam quam dicit apostolus,
quasi inde petenda sit salutis certitudO. Et certe
non aliunde cognoscimus nos esse Dei filios, nisi
quia gratuitam suam adoptionem cordibus nostris
per spiritum suum obsignat: et nos certum eius
pignus in Christo oblatum fide amplectimur. Est
igitur caritas accessio vel adminiculum inferius ad

CAPUT 111.

 

:342

fidei fulturam: non fundamentum quo nititur. Cur
ergo dicit apostolus, Persuadebimus coram
Deo corda nostra? Nempe his verbis admonet,
non consistere fidem sine bona conscientia. Nou
quod inde oriatur persuasio, aut pendeat, sed quia
tunc demum vere. non fallaciter, de nostra cum
Deo coniunctione persuasi sumus, dum spiritus
sancti efficacia in caritate nostra se profert. Sem-
per enim quid agat apostolus, expendere convenit.
Quia enim fictam et fallacem fidei professionem
damnat, non aliter coram Deo solidam persuasio-
nem nobis constare dicit, quam si eius spiritus
fructum caritatis in nobis proferat. Tametsi autem
disiungi a fide non potest bona conscientia, nemo
tamen rite inde colliget respiciendum ad opera
nostra esse, ut nobis firma sit persuasio.

20. Quod si accuset. Probat ex contrario,
frustra nomen et speciem habere Christianorum,
quos bonae conscientiae testimonium deficit. Nam
si quis male sibi conscius est, et proprio animi sui
sensu damnatur, multo minus effugiet Dei iudi-
cium: sequitur ergo, malae conscientiae inquietudine
subverti fidem. Deum corde nostro maiorem
vocat, respectu iudicii: quia scilicet multo acutius
videat quam nos, et acrius inquirat, et severius
iudicet. Qua ratione dicit Paulus, etiamsi nullius
rei sibi conscius sit, non tamen propterea. iustificari
(1. Cor. 4, 4). Agnoscit enim, quantumvis sollicite
ad officium intentus sit, in multis tamen se errare,
et sibi ignoscere errata per incogitantiam, quae Deus
animadvertit. Hoc ergo vult apostolus, fieri uon
posse ut Dei iudicium effugiat, quem urget ac con-
stringit sua ipsius conscientia. Eodem pertinet
quod mox subiicit, Deum omnia videre. Quomodo
enim laterent quae nos videre cogimur, qui prae
illo sumus hebetes, adeoque caeci? Sic ergo re-
solve, Deus quum omnia videat, longe superior est
corde nostro. Copulam enim vice causalis parti-
culae accipi novum non est. Nunc sensus clarus
est: nempe quum altius penetret Dei cognitio quam
conscientiae nostrae sensus, neminem coram ipso
posse consistere, nisi quem sustinet conscientiae
integritas. Sed hic obiicitur quaestio: Certum est
eo stuporis interdum reprobos demergi a Satana, ut
mala suae amplius non sentiant, ac sine dolore et
metu (quemadmodum dicit Paulus) secure ruantjn
suum interitum. Certum etiam est, hypocritas so-
lere sibi blandiri, ac superbe contemnere Dei iudi-
cium: quia falsa iustitiae opinione ebrii, peccatis
suis non tanguntur. Responsio facilis est, ideo falli
hypocritas, quia lucem fugitant: ideo nihil sentire
reprobos, quia a. Deo recedunt. Imo nulla est nisi
in latebris malae conscientiae securitas. Sed apos-
tolus hic de conscientiis loquitur quas Deus in
lucem extractas, ad tribunal suum cogit, et iudicii
sui sensu exercet. Quamquam hoc quoque gene-

22*

