307

in nobis inclusum ferimus. Pauci hoc quidem expen-
dunt, quam misera et infelix sit conscientiae vacil-
latio: sed ita res habet, infernum regnare ubi non
est pax cum Deo. Quo magis amplecti toto animo
hanc promissionem decet, quae certam omnibus pec-
cata sua confitentibus veniam offert. Porro hanc
in Dei fide et iustitia fundatam esse docet: quia
Deus, qui promisit, verax est ac rectus. Nam qui

iustum vocari putant quia nos gratis ,iustitiae-ts

nimium argute (meo iudicio) philosophantur. Iustitia
enim haec a fide pendet: utraque vero promissioni
annexa est. Posset enim alioqui iustus esse Deus, et
tamen summo iure nobiscum agere: sed quia se verbo
suo nobis constrinxit, iustus censeri non vult, nisi igno-
scat. Caeterum confessio haec quum ad Deum refc-
ratur, sincerum cordis affectum requirit: cor autem
loqui Deo non potest absque vitae novitate: ergo
veram in se poenitentiam continet. Gratuito qui-
dem remittit Deus, sed ita, ut misericordiae facilitas
non sit illecebra peccandi.

Puryet nos. Purgandi verbum videtur alio sensu
capere quam prius, Nam Christi sanguine purgari
nos dicebat, quia eius beneficio peccata non impu-
tantur: nunc vero postquam de venia loquutus est,
addit etiam, Deum nos purgare ab iniustitia: ut hoc
secundum membrum diversum sit a priore. Ita
duplicem ex confessione fructum ad nos redire signi·
ficat: quod Deus Christi sacrificio placatus, nobis
ignoscit, et quod nos corrigit ac reformat. Si quis
obiiciat, nunquam, dum in mundo peregrinamur, ab
omni iniustitia nos purgari: quantum ad reforma-
tionem spectat, verum id quidem est: sed Iohannes
non docet quid Deus nunc perficiat in nobis. Fide-
lis est, inquit, ut nos mundet: non hodie scilicet, nec
cras. Nam quamdiu carne circumdati sumus, nos in
continuo profectu esse oportet: sed quod semel coepit
quotidie pergit facere, donec tandem absolvat. Sic
Paulus dicit (Colos. 1, 22), nos electos esse, ut irre·
prehensibiles appareamus coram Deo. Et alibi
(Ephes. 5, 7), Mundatam esse ecclesiam, ut sit absque
omni ruga 01 macula. Quamquam si quis praesentem
locum secus interpretari malit, quasi idem bis dicat,
liberum id relinquo.

10. Mendacem facimus. Ultra progreditur, quod
Deum blasphement qui sibi puritatem arrogant. Vide-
mus enim ut passim totum genus humanum peccati
damnet: quare bellum cum Deo suscipit quisquis
effugere tentat hanc damnationem: ipsumque arguit
mendacii, quasi immeritos premat. Confirmationis
causa addit, sermonem Dei non esse in nobis:
ac si diceret nos tantem eius doctrinam reiicere, quae
sub reatu omnes includit. Unde colligimuS, 1108 111110
(1011111111 rite profecisse in verbo Domini, dum vere
humiliati sumus: ut gementes sub vitiorum onere,
confugere discamus ad Dei misericordiam: nec alibi
quam in paterna Dei indulgentia acquiescamus.

Epls'r. IOHAN le

 

 

308

CAPUT ΙΙ.

1. Filioli mei, hacc scribo vobis ut non peccetis:
quod si quis peccaverit, advocatum habemus apud pa-
trem, Iesum Christum, iustum.- 2. Et ipSet est propi-
tiatio pro peccatis nostris, mm pro nostris autem solum,
scd ctiam pro totius mundi.

3. Filiozi mei. Est haec non modo, ἀνακεφα-
λαίωσις superioris doctrinae, sed totius fere evange-
lii summa, ut abstineamus a peccatis: et tamen quia
semper obnoxii sumus Dei iudicio, certi simus
Christum cum sacrificio mortis suae intercedere, ut
patrem nobis propitiet. Interea occupatione etiam
utitur, ne quis putet eum peccandi licentiam dare,
quum de misericordia Dei concionatur, et eam docet
nobis omnibus esse expositam. Duas ergo evangelii
partes simul coniungit, quas separando, praeposteri
homines illud lacerant ac mutilant. Praeterea semper
doctrina gratiae, obnoxia fuit improborum calumniis.
Quum proponitur in Christo peccatorum expiatio,
peccandi licentiam concedi iactant. His malis ut
occurrat apostolus, primo testatur hunc esse doctrinae
suae finem, ut homines peccare desinant. Nam
quum dicit, ut non peccetis, hoc tantum vult
ut pro humanae infirmitatis modo abstineant a pec-
catis. Atque huc spectat quod iam tractavi de
societate cum Deo, ut conformes illi simus. Interea
tamen de gratuita peccatorum remissione non tacet:
quia etiamsi, coelum ruere, et omnia misceri debe—
ant. haec pars doctrinae nunquam omittenda: quin
potius clare et diserte praedicandum est Christi
officium. Sic etiam hodie nos agere decet. Quia
proclivis est caro ad lasciviam, sedulo monendi sunt
homines, iustitiam et salutem morte Christi ideo

, partam esse, ut simus sacrum Dei peculium. Ut-

cunque tamen multos Dei misericordia proterve abuti
contingat, multi etiam canes calumniose nos tradu-
cant, quasi vitiis fraena laxemus: fortiter in asse-
renda Christi gratia pergendum est, in qua maxime
Dei gloria refulget, totaque hominum salus consistit.
Spernendi sunt inquam isti impiorum latratus, qui—
bus impetitos videmus fuisse apostolos. Hac de
causa secundum membrum mox subiicit, advoca-
tum nobis esse, ubi peccavimus. Quibus verbis
confirmat quod iam prius habuimus, quia longe ab·
sumus a perfecta iustitia, imo quotidie reatum nobis
accersimus: esse simul in promptu remedium Deo
placando, si ad Christum confugimus. Atque hoc
solum est, in quo acquiescere possunt conscientiae.
in quo continetur hominum iustitia, in quo fundata
est spes salutis. Conditionalis particuia si quis,
debet in causalem resolvi: nam fieri non potest quin
peccemus. Denique significat Iohannes, non modo
nos revocari a peccatis per evangelium, quia illic
nos ad se Deus invitat, et spiritum regenerationis

 

