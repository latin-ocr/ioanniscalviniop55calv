149

Hic error non aliter melius poterit refutari, quam ι

si consideremus quaerendi modum: neque enim si
extra viam quis vagetur, Deum quaerere putandus
cst. Hanc porro quaerendi Dei rationem assignat
scriptura, ut homo in se prostratus, perculsusque
aeternae mortis reatu, ac de se desperans, ad
Christum, tanquam unicum salutis asylum, confugiat.
Nusquam certe hoc reperiemus, afferendum esse
ullum operis meritum Deo quod nos apud eum in
gratiam ponat. Ergo qui hanc definitionem quae-
rendi Dei probe tenebit, expeditus crit omni diffi-
cultate: quia remuneratio non ad operum dignitatem
vel pretium, sed ad fidem refertur. Ita concidunt
frigidae illae sophistarum glossae: per fidem place-
mus Deo, quia merendo intentionem habemus pla-
cendi. Longe altius nos apostolus evehere voluit:
nempe ut certo secum statuat conscientia, in quae-
rendo Deo non irritum esse cursum. Quae certitudo
longe captum nostrum superat, praesertim quum in
se quisque descendit. Neque enim 1100 111 medio
ponendum est, Deum iis esse remuneratorem qui
ipsum quaerunt: sed privatim ad se quisque usum
et fructum eius doctrinae accommodare debet, nempe
ut sciamus nos a Deo respici: tantae illi curae
salutem esse nostram, ut nobis nunquam sit de-
futurus: preces ab eo nostras exaudiri: illum nobis
perpetuum fore liberatorem. Quum vero nihil
horum sine Christo nobis constet, necesse est ut
semper se in eum fides nostra referat, et in eo
solo haereat. Ex his duobus membris colligere
nunc licet quomodo et cur impossibile sit hominem
sine fide placere Deo. Nam omnes nos iure exosos
habet quum maledicti simus natura: nec vero in
potestate nostra est remedium. Quare necesse est
ut nos Deus gratia sua praeveniat. Id fit dum
ipsum cognoscimus Deum esse, ut nulla prava
superstitio nos alio abducat: deinde quum certam
nobis ab eo salutem promittimus. Siquis pleniorem
huius argumenti tractationem desideret, hinc facien-
dum erit exordium, nos frustra tentare omnia et
moliri, nisi in Deum respicimus. Hinc enim unicus
est rectae vitae finis, eius gloriae servire. Id nun-
quam fiet nisi praecedat eius cognitio. Sed haec
tantum fidei dimidia est pars, parumque prodesset
nisi accederet fiducia. Ergo tunc demum suis nu-
meris absoluta est fides, ut gratiam nobis apud
Deum comparet, quum certo confidimus, non frustra
nos ipsum quaerere, adeoque certam ab eo salutem
nobis promittimus. Porro nemo nisi excaecatus
superbia, perversoque sui amore fascinatus, Deum
suis meritis remuneratorem fore confidet. Ergo
fiducia haec, de qua loquimur, non in opera neque
in propriam hominis dignitatem, sed in solam Dei
gratiam recumbet. Quum autem Dei gratia non-
nisi in Christo inveniatur, is unus est in quem
respicere debet fides.

CAPUT X 1.

 

 

1 50

7. Fide Noe, divinitus admonitus de iis quae
nondum videbantur, veritus apparavit arcam in sa-
lutem domus suae: per quam condemnavit mundum,
et elius (quae secundum fidem est) iustitiae factus
est naeres.

7. Fide Noe. Hoc admirabile virtutis exemplum
fuit, quod quum totus mundus impunitatem sibi
promittens, secure et licenter delitiis indulgeret:
solus Noe vindict-am Dei, quae diu tamen adhue
differenda crat, sibi ante oculos proposuit: quod
centum et viginti annos misere se fatigavit in
construenda arca: quod inter tot impiorum sub-
sannationes stetit infractus: quod in totius mundi
interitu se salvum fore non dubitavit, imo sibi
vitam statuit in sepulcro, hoc est in arca ipsa.
Rem breviter attingo: circumstantias per se quisque
expendere melius potest. Huius tam praeclarae
virtutis laudem apostolus fidei assignat. Hactenus
disseruit de patrum fide qui sub prima mundi aetate
vixerunt: haec vero quaedam palingenesia fuit, dum
Noe cum sua familia emersit ex diluvic. Hinc
conficitur, omnibus saeculis non aliter homines pro-
batos fuisse Deo, nec quidquam laude dignum edi-
disse quam per fidem. Nunc videamus quid in
Noe considerandum proponat: nempe quod de fu-
turis, necdum manifestis rebus admonitus timuit:
deinde quod construxit arcam: tertio quod mundum
ea structura condemnavit: quarto quod iustitiae, quae
secundum fidem est, fuerit haeres. Quod ordine
primum posui, fidei vim maxime exprimit. Semper
enim ad principium illud nos revocat, quod fides
evidentia sit rerum non apparentium. Et certe
proprium eius est, quae latent, atque a sensibus
nostris remota sunt, in verbo Dei intueri. Quum
ante vero diluvium post centum et viginti annos
futurum denuntiaretur, primum temporis longitudo
poterat metum demere: deinde res erat incredibilis:
impios interea cernebat secure delitiari: denique
terribilis ille diluvii nuntius inane terriculamentum
videri poterat. Atqui tantum defert Noe Dei verbo,
ut oculos a praesenti rerum adspectu advertens, in-
teritum, quem Deus minatur, quasi praesentem
timeat. Fides ergo, quam habet verbo Dei, ipsum
ad Dei obedientiam format: cuius postea documen-
tum praebet in fabricanda arca. Sed hic obiicitur
quaestio, cur fidem timoris causam faciat apostolus,
quum gratiae promissiones potius quam minas re-
spiciat. Qua ratione Paulus evangelium, quo iustitia
Dei nobis offertur in salutem, verbum fidei nun-
cupat (Rom. 10, 8). Improprie ergo dictum hoc
videtur, quod Noe inductus fide fuerit ad timen-
dum. Respondeo, proprie quidem ex promissionibus
fidem nasci, in illis esse fundatam, in illas collimare.
Ideo dicimus Christum esse verum fidei scopum, in
quo nobis propitius est pater coelestis, et in quc

10·

