CAPUT Ι.

l. Iacobus, Dei ac Domini Iesu Christi servus,
duodecim tribubus, quae in dispersimw sunt, salutem.
2. Omne qaudium existimate, fratres mei, quum in
tentationes varias incideritis. 3. Scientes quod pro-
batio fidei vestrae, patientiam operatur. 4. Patientia
vero opus perfectum habeat, ut sitis perfecti et inte-
9ri, in nullo deficientes.

1. Duodecim tribubus. Quum abductae sunt
decem tribus, captivos Assyrius in diversis sedibus
collocavit. Postea ut in regnorum mutationibus
(quales tunc acciderunt) fieri solet: verisimile est,
huc et illue eos seorsum migrasse. Iudaei vero in
omnes fere mundi regiones dissipati erant. Hos
igitur omnes quos alloqui coram non poterat, quia
procul dissiti erant, scripto hortatur. Quod autem
de Christi gratia et fide in ipsum non disserit,
haec videtur esse ratio, quod orationem ad eos di-
rigebat, qui iam ab aliis reete instituti erant: ut
non tam doctrina, quam exhortationum stimulis
opus haberent.

2. Omne qaudium. Prima exhortatio: ut hilari
animo tentationes excipiant, quibus probatur eorum
fides. Fuit autem in primis necessarium sublevari
eo tempore Iudaeos, tot aerumnis pene oppressos.
Sic enim erat infame gentis nomen, ut odio et
contemptui essent omnibus populis, quocunque ve-
nerant. Christianorum vero miserior adhuc con-
ditio erat, quod suos gentiles habebant hostes sibi
infestissimos. Quamquam non ita uni tempori haec
consolatio propria fuit, quin semper utilis sit fideli-
bus, quorum vita assidua est militia super terram.
Caeterum ut melius sciamus quid velit, tentatio-
nes pro rebus adversis accipi non dubium est:
quia sunt nostrae erga Deum obedientiae experi-
menta. His dum exercentur fideles, eos gaudere
iubet: neque id dum in unam duntaxat tentationem
incidunt, sed in plures: neque unius tantum gene-
ris, sed multiplices ac varias. Et certe quum ad
mortificandam carnem nostram valeant, sicuti in
nobis continenter pullulant carnis vitia: ita illas
subinde repeti necesse eet. Deinde sicuti diversis
morbis laboramus: sic diversa remedia adhiberi illis

 

curandis non mirum est. Varie ergo nos Dominus
affligit: quia non eodem curari possent pharmaco,
ambitio, avaritia, aemulatio, gulae intemperies, ni-
mius mundi amor, et innumerae libidines quibus
scatemus. Quum iubet existimare omne gau-
dium, perinde est ac si diceret, ita in lucro depu-
tandas esse, ut nonnisi gaudendi sit materia. De-
nique nihil esse in afflictionibus significat, quod
gaudium nostrum obturbet. Atque hoc modo, non
tantum praecipit, placide et aequo animo ferre res
adversas: sed causam esse docet cur gaudeant
fideles, dum illis premuntur. Certum quidem est.
ita comparatos esse omnes naturae nostrae sensus,
ut nos dolore et tristitia afficiat quaevis tentatio.
Neque vero potest quisquam nostrum naturam
eatenus exuere, ut non doleat ac tristetur simulac
sentit aliquid mali: sed hoc non obstat quin assur-
gant filii Dei, directione spiritus, supra carnis do-
lorem. Hinc fit ut vel in media tristitia non desi-
nant tamen laetari.

3. Scientes quod probatio. Nunc videmus cur
tentationes vocaverit res adversas: nempe quia
fidei nostrae examinandae serviunt. Est autem hic
causae redditio, ad confirmandam proximam sen-
tentiam. Poterat enim obiici ex adverso, Qui fieri
potest ut quod amarum est sensu, dulce iudicemus?
Ab effectu ergo ostendit, in afflictionibus gaudendum
esse, quia fructum pariant magni aestimandum:
nempe patientiam. Ergo si Deus saluti nostrae
consulit, gaudendi materiam nobis praebet. Eodem
utitur argumento Petrus, circa initium prioris epis-
tolae: ut probatio fidei vestrae auro pretiosior sit
in laudem, etc. Nam certe ideo et morbos, et
inopiam, et exilium, et carcerem, et ignominiam, et
mortem horremus, quia putamus mala esse. Quum
autem intelligimus, Dei beneficio verti in salutis
adiumenta, ingratitudinis esset obmurmurare, ac
non sponte nos offerre illi adeo paterne tractandos.
Paulus ad Romanos cap. 5, 3, gloriari dicit, pro eo
quod Iacobus hic gaudere. Gloriamur‚ inquit, in
tribulationibus, scientes quod tribulatio patientiam
efficit. Quamquam videtur quod mox subiicit,
Iacobi verbis esse contrarium. Probationem enim
tertio loco ponit, quasi patientiae effectum, quae
hic prior ordine statuitur, tanquam causa. Verum

 

