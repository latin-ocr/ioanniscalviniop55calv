ARGUMENTUM.

 

De hac epistola quod olim fuisse dubitatum
refert Eusebius, ab eius lectione nos avertere non
debet. Nam si nudae hominum autoritati stetur,
quandoquidem a quibus mota sit haec quaestio, sub-
ticet, non plus illis deferre necesse esset, quam
homiuibus ignotis. Et postea subiicit, passim sine
controversia fuisse receptam. Magis aliquanto me
movet quod scribit Hieronymus, quosdam styli
diversitate adductos Petrum autorem non putasse.
Nam quamvis aliqua notari possit affinitas: fateor
tamen manifestum esse discrimen quod diversos
scriptores arguat. Sunt et aliae probabiles con·
iecturae ex quibus colligere liceat, alterius esse
potius quam Petri. Interim omnium consensu, adeo
nihil habet Petro indignum, ut vim spiritus aposto-
lici et gratiam ubique exprimat. Quod si pro
canonica recipitur, Petrum eius autorem fateri
oportet: quando non tantum nomen eius inscriptum
habet, sed ipse etiam testatur cum Christo se
vixisse. Haec autem fictio indigna esset ministro
Christi, obtendere alienam personam. Sic igitur
constituo, si digna fide censetur epistola, a Petro
fuisse profectam: non quod eam scripserit ipse, sed
quod unus aliquis ex discipulis, ipsius mandato com-
plexus fuerit quae temporum necessitas exigebat.
Nam tunc eum extrema fuisse senectute, verisimile
est: morti enim se vicinum esse dicit. Et fieri
potest ut, piorum rogatu, hoc sensus sui testimonium
sub mortem consignari passus fuerit, quod eo mortuo
bonis fulciendis et impiis reprimendis nonnihil
valeret. Certe quum in omnibus epistolae partibus
spiritus Christi maiestas se exserat, eam prorsus
repudiare mihi religio est, utcunque genuinam Petri
phrasin hic non agnoscam. Caeterum quia de
autore non constat, nunc Petri, nunc apostoli nomine
promiscue uti mihi permittant. Iam venio ad argu-
mentum, quod breviter tantum indicare sufficiet.
Hic scopus est, ut qui semel rectam Christi fidem
professi sunt, vocationi suae ad extremum respon-
deant. Postquam ergo Dei gratiam magnifice ex-
tulit, sanctitatem vitae illis commendat: quoniam

Deus plerumque fallacem nominis sui praetextum
horrenda excaecatione in hypocritis punire solet:
contra autem dona sua auget iis qui pietatis doctri-
nam vere et ex animo amplexi sunt. Hortatur ergo
ut suam vocationem pie vivendo approbent. Et
quo plus habeat ponderis haec admonitio, se iam
morti vicinum indicat: et simul excusat, se eadem
ideo saepius repetere, ut qui se mortuo superstites
in terra manebunt, altius animis infixa habeant
quae vivus scripserit. Quoniam autem totius pie·
tatis fundamentum cst evangelii certitudo, quam
indubia sit eius veritas, primum ex eo demonstrat,
quod ipse omnium, quae illic habentur, oculatus
fuerit testis: ac praesertim quod Christum audierit
e coelo pronuntiari Dei filium: deinde quod pro-
phetarum oraculis Deus illam testatam ac compro-
batam esse voluerit. Simul tamen tam a falsis
doctoribus qui impia figmenta spargant, quam a
Dei contemptoribus qui totam religionem subsannent,
periculum instare praedicit: quo fideles ad caven-
dum instructi sint ae muniti. Videtur autem hoc
consulto dicere, ne sibi tranquillum et aequabilem,
atque ab omni certamine remotum doctrinae cur-
sum sub regno Christi promittant. Postea, quasi
in tabula, ingenium moresque eorum depingit, qui
suis corruptelis christianismum inquinaturi erant.
Porro descriptio, quam prosequitur, in nostram
aetatem maxime competit: sicuti melius patebit ex
comparatione. Stylum enim praecipue stringit in
Lucianicos homines, qui ad omnem nequitiam pro-
iecti, profanam licentiam ad Dei contemptum in-
ducunt: imo spem futurae vitae penitus ludibrio
habent: qua hominum colluvie mundum videmus
passim hodie refertum. Fideles porro hortatur, non
modo ut suspensis erectisque animis Christi adven-
tum semper exspectent: sed etiam ut diem illum
quasi praesentem sibi ante oculos statuant: interea
vero se Domino impollutos custodiant. In qua
doctrina Paulum sibi facit socium ac suffragatorem:
atque ut eius scripta ab impiorum calumniis vin-
dicet, omnes, qui alio ipsa detorquent, severe damnat.

