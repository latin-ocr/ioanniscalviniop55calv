281

quasi indigne tractentur: quum potius hocin lucro
reputare, et Dei gratiam agnoscere debeant. Cae—
terum quum dicit, ut Christianus, uon tam nomen
quam causam respicit. Certum est, nihil omittere
Christi adversarios ut evangelium infament: ergo
quascunque probrosas voces comminiscantur, suffi-
ciat fidelibus quod non nisi pro evangelii defensioue
laborant.

In hac parte. Nam quum omnes afflictiones
originem trahant a peccam, haec cogitatio in men-
tem venire piis debet. Ego quidem dignus eram
cui Dominus et has et maiores poenas irrogaret
pro peccatis: nunc autem vult me pati ob iustitiam,
ac si essem innocens. Utcunque enim suam culpam
agnoscant sancti, quia tamen in persequutionibus
diversum finem considerant quem illis Dominus
proponit, reatum suum deletum coram Deo et abo-
litum esse sentiunt. In hac parte causam habent
glorificandi Dei.

17. Quandoquidem et tempus est. Consolationem
illam amplificat, quam nobis affert causae, pro qua
patimur, bonitas, dum affligimur pro Christi nomine.
Nam haee, inquit⁷ necessitas totam Dei ecclesiam
manet, ut non tantum communibus hominum mi-
seriis subiaceat, sed peculiariter et praecipue Dei
manu castigetur: tanto igitur aequiore animo fe-
rendae sunt pro Christo persequutiones. Nisi enim
expungi e numero fidelium velimus, Dei ferulis
nos tergum aptare convenit. Suave1) autem istud
condimentum est, quod non utin alios passim Deus
sua in nos iudicia exercet, sed filii sui personam
nobis imponit, ut non nisi eius causa et nomine
laboremus. Porro hane sententiam ex trita et per-
petua scripturae doctrina sumpsit Petrus: idque
mihi probabilius est, quam quod alii putant, certum
aliquem locum notari. Hoc Domino iam olim fuisse
usitatum, testes sunt omnes prophetae, ut prima
castigationum exempla in populo suo ederet: quem-
admodum paterfamilias in suos potius quam in
alienos animadvertit. Quamquam enim totius mundi
iudex est Deus, specialiter tamen in regenda sua
ecclesia providentiam suam vult cognosci. Itaque
quum surrecturum se totius mundi iudicem denun-
tiat, hoc fore subiicit postquam totum opus suum
compleverit in monte Sion. Promiscue quidem iu
suos et alienos exserit manum suam: utrosque euim
videmus communiter rebus adversis subiici: verum
si fiat comparatio, videtur quodammodo reprobis
parcere, prae ut in electos severus est. Unde illae
piorum querelae, quod reprobi vitam iu continuis
delitiis transigunt: quod vino et cithara se oblectant,
et tandem momento absque dolore descendunt in
sepulcrum: quod pinguedo tegit oculos eorum: quod
molestiis exempti, secure et suaviter, aliis con·

 

¹) Inane

CAPUT lV.

 

282

temptis, beata vita fruuntur, ita ut in coelum os
suum efferre non dubitent. Denique sic Deus iu-
dicia sua in hoc saeculo temperat, ut reprobos
saginat usque ad diem mactationis. Multa igitur
eorum scelera praeterit, quasi conniveat. Interim
filios suos, quorum curam habet, simul atque lapsi
sunt, correctionibus in viam revocat. Secundum
hanc rationem dicit Petrus iudicium incipere a domo
Dei. Nam iudicii nomine poenas omnes complectitur
quas Dominus infligit hominum peccatis, et quid-
quid ad mundi reformationem spectat. Cur autem
nunc dicit tempus esse? Significat (meo iudicio)
quod de suo saeculo prophetae affirmant, in regnum
Christi maxime competere, ut initium correctionis
ab ecclesia fiat. Ideo dicit Paulus (l. Cor. 15, 19),
Christianos sublata fide resurrectionis, omnium ho-
minum miserrimos fore. Et merito: quia dum alii
absque metu sibi indulgent, assidue ingemiscunt
fideles: dum aliorum peccata dissimulat Deus, et
alios torpere sinit, suos sub crucis disciplina multo
rigidius exercet.

Si autem primum a nobis: quis sinis eorum qui
non obediunt evangelio Dei? 18. Et si iustus vix
servatur, impius et peccator ubi apparebunt? 19. Ita-
que qui patiuntur secundum Dei voluntatem, tanquam
fideli possessori commendent animas suas benefaciendo.

Quum fideles malis bene esse vident, fieri non
potest quin aemulatione tangantur: atque haec valde
periculosa tentatio est. Omnibus enim cordi est
praesens felicitas. Itaque iu hoc sedulo incumbit
spiritus Dei, cum multis in locis, tum Psal. 37,
Ne fideles prosperis rebus impiorum invideant. Idem
nunc agit Petrus: docet enim afflictiones filiis Dei
moderate ferendas esse, si aliorum sortem cum sua
conferant. Sumit autem illud pro confesso, Deum
esse mundi iudicem: ideoque nemiuem posse impune
effugere ex eius manu. Hinc colligit, horrendam
ultionem iis instare quorum nunc potior videtur
conditio. Summa (quemadmodum dixi) huc spectat.
ne filii Dei praesentium malorum acerbitate offensi.
deficiant: quin potius afflictiones ad exiguum tempus
placide ferant, quarum salutaris est exitus: quum
prosperitatem fluxam et caducam impii redimant
aeterno interitu. Porro argumentum est a minori
ad maius: quia si filiis suis quos diligit, et quos
sibi obsequentes habet, non parcit Deus: adversus
inimicos et rebelles plusquam formidabilis erit eius
severitas. Nihil ergo melius quam obedire evan-
gelio, ut nos Deus clementer in salutem paterna
manu corrigat.

t18‚ Et si iustus. Putarunt hanc sententiam ex
Proverb. cap. 11, 31, sumptam esse. Atque ita
Graeci verterunt quod dicit Solomon: si iustus in
terra plectitur, quanto magis impius? Sive autem

