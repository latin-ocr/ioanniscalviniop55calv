41 CAPUT ΙΙΙ. 42

indignis benefaceret Deus, in eum insurgere non
desinebant. Hinc continua indignatio, Ac si diceret:
Non semel aut exiguo tempore me provocarunt: sed
assiduis per annos quadraginta sceleribus. Gene-
ratio aetatem sonat, vel unis saeculi homines.

10. Et diri. Sententia Dei, qua eos pronuntiat
sana mente alienatos esse: et rationem addit, Quia
vias suas non cognoverint. In summa, pro
desperatis ipsos habet, quia sensu et ratione careant.
Atque liic personam hominis suscipit qui post Zonya
demum experimenta se agnoscere dicit obstinatam
amentiam dicit enim eos semper errare, quia nulla
spes resipiscentiae appareat.

11. Sicut iuravi. Amentiae poena, quod pro-
missa sibi requie fuerunt privati. Porro Dominus
requiem suam appellat terram ubi illis debuerat
fixa esse sedes. Peregrinati enim erant in Aegypto,
per desertum vagabantur. At terra Chanaan illis
ex promissione perpetua esse haereditas debebat.
Et promissionis respectu Deus suam vocat, quia
nusquam stabilis est nobis sedes, nisi ubi sumus
eius manu collocati. Ius autem certae possessionis
in eo fundatum erat, quod Abrahae dixerat Deus:
Semini tuo dabo terram hanc. Quod Deus iurat,
co clarius et vehementius exprimitur atrocitas mali.
Est enim signum irae magis inflammatae.

Si ingressuri sint. Formula est iuramenti in
qua aliquid subaudiendum est: ut imprecatio, vel
aliquid simile quum homines loquuntur: ubi autem
loquitur Deus ipse, perinde valet ac si diceret: Ne
existimer verax, aut nulla posthac fides habeatur
mihi, nisi ita sit. Defectiva tamen loquutio timorem
et reverentiam commendat: ne temere prosiliamus
ad iurandum, quemadmodum multi horrendas ex-
secrationes subinde effutire solent. Sed quod ad
praesentem locum attinet, non debemus existimare,
tunc primum Dei iureiurando fuisse deiectos a terrae
ingressu quum eum tentassent in Raphidim. iam
multo ante exclusi fuerant: ex quo scilicet auditis
exploratoribus ultra progredi detrectaverant. Non
ergo assignat hic Deus tentationi, tanquam primae
causae, depulsionem a terra: sed nulla castigatione
ad sanam mentem revocari potuisse significat, quin
priores offensas novis subinde cumularent. Atque
ita dignissimos fuisse ostendit quos tam severe
mulctaret, quia non cessaverint iram eius variis
peccatis magis ac augere: ac si diceret: Haec est
generatio cui negavi promissae terrae possessionem,
quae per totos postea quadraginta annos innumeris
peccatis obstinatam suam amentiam prodidit.

12. Videte fratres ne quando.¹) Retinere malui
quod ad verbum posuit apostolus, quam periphrasin
accersere, nempe cor pravum incredulitatis.-
quo significat coniunctam cum pravitate et malitia

 

¹) Ad verbum est: cor pravum infidelitatis.

 

fore incredulitatem, si percepto Christi gustu ab
eius fide discedant. Eos enim alloquitur qui imbuti
erant Christianismi rudimentis. Ideo mox subiicit,
deficiendo: nam defectionis crimen perfidia non
caret. Remedium quoque hoc esse ostendit ne
labantur in hanc pravitatem: ut scilicet exhortentur
se mutuo. Nam ut natura sumus ad malum pro-
clives, opus habemus variis adminiculis quae nos in
Dei timore retineant. Nisi subinde erigatur fides
nostra, iacet: nisi calefiat, congelascit: nisi excitetur,
torpet. Vult ergo ut se mutuis hortationibus acuant,
ne in eorum corda obrepat Satan, et suis fallaciis
a Deo abducat. Quae ratio loquendi notanda cst.
Neque enim primo statim impetu ruimus in hunc
furorem ut Deo reluctemur: sed obliquis artibus
sensim nos adoritur Satan, donec irretitos suis im·
posturis teneat. Tum vero excaecati, in manifestam
rebellionem erumpimus. Ergo mature occurrendum
est. Et omnibus imminet periculum: quia nibil
facilius est quam decipi. Atqui ex deceptione demum
nascitur cordis durities. Hinc videmus quam ne-
cessarium nobis sit assiduis exhortationum stimulis
incitari. Nec tantum in universum praecipit aposto-
lus ut sibi omnes caveant: sed vult ita de salute
cuiusque membri esse sollicitos, ne quem omnino ex
iis, qui semel vocati fuerint, sua negligentia perire
sinant. Atque in eo boni pastoris officium facit,
qui ita excubare pro totius gregis salute debet ut
nullam ovem negligat.
13. Quamdiu vocatur. Iam proprius ad suum
institutum sententiam Davidis accommodat. Nam
illud hodie cuius mentio fit in psalmo, admonet non
debere ad saeculum Davidis restringi: sed complecti
totum tempus quo nos Deus compellat. Ergo quo-
ties et quamdiu sacrum os aperit ad nos docendos,
veniat istud in mentem, hodie si vocem eius audie-
ritis. Eadem ratione Paulus, quum nobis praedicatur
evangelium, tempus esse illud acceptum docet quo
nos Deus exaudit, et diem salutis quo adiuvat.
Porro hac opportunitate utendum est: quia si per
nostram socordiam elabi passi fuerimus, frustra
postea deplorabimus ablatam. Quemadmodum Chris-
tus dicit (Iohan. 12, 35), Ambulate dum lucem
habetis: veniet brevi nox. Ergo particula quamdiu,
subindicat non semper fore commodum si pigri
fuerimus ad sequendum ubi Dominus nos vocabat.
Pulsat nunc Deus ad ostium nostrum. Nisi illi
aperiamus, fiet ut vicissim regni sui ianuam nobis
claudat. Denique seri erunt eorum gemitus, qui ob·
latam hodie gratiam contemnunt. Ergo quia nes-
cimus an Deus in crastinum usque protendere voca-
tionem suam velit, ne differamus. Hodie vocat,
quamprimum respondeamus. Neque enim fides est
nisi ubi talis est ad obsequendum promptitudo

14. Participes enim facti sumus Christi: si qui-

