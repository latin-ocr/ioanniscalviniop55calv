367 ffl’ls'r. IOHANNis 368

Porro hoc cst testimonium Dei, quod testificatus
est dc filio suo. 10 Qui credit in filium Dei, habet
testimonium in se ipso, qui non credit Deo, mendacem
fecit mni: quia non credidit in testimonium quod te-
stificatus est Deus de filio suo. 11. Et hoc est testi-
monium, quod vitam aeternam dedit nobis Deus.- et
haec vita in filio eius est. 12. Qui habet filium, ha-
bet vitam.- qui non habet filium Dei, vitam mm habet.

Hoc est testimonium. Particula ὅτι, causam hic
non notat, sed tantum exegetica capitur. Postquam
enim admonuit apostolus, Deum multo plus fidei
mereri quam homines: nunc subiicit, nullam haberi
posse fidem Deo, nisi credendo in Christum: quia
Deus hunc solum nobis proponit, et in eo nos
sistit. Hinc colligit, nos tuto et tranquillis animis
in Christum credere, quoniam autoritate sua Deus
fidem nostram asserat. Neo dicit Deum extra lo-
qui, sed unumquemque piorum intus in se ipso eum
sentire fidei suae autorem. Unde apparet quantum
a fide differat fluxa opinio, quae aliunde pendet.

10. Qui non credit. Sicut hoc boni habent fi-
deles, quod se extra errandi periculum esse norunt,
quia in Deo sunt fundati: ita impios extremae blas·
phemiae reos facit, quia Deum mendacii arguant.
Certe nihil Deo pretiosius est quam sua veritas:
quare nulla illi atrocior iniuria fieri potest, quam
dum hoc honore spoliatur. Ergo ut nos ad cre-
dendum incitet, argumentum a contrario sumit.
Nam si Deum facere mendaeem, horribilis est et
exsecranda impietas: quia tune, quod illi maxime
proprium est, eripitur: quis non horreat fidem
evangelio derogare, in quo Deus unice verax et
fidelis vult haberi? Hoc diligenter notandum est.
Mirantur aliqui cur tantopere Deus fidem com-
mendet, eur tam severe damnetur incredulitas: at-
qui hic vertitur summa Dei gloria.
praecipuum veritatis suae specimen in evangelio
edere voluerit, nihil illi faciunt reliquum quicunque
oblatum illie Christum respuunt. Quare ut quem·
piam in reliquis vitae partibus demus angelo esse
parem: diabolica tamen est eius sanctitas, quamdiu
Christum reiicit. Sicuti quosdam in papatu videmus
nescio qua sanctimoniae larva multum sibi plaeere:
quum tamen obstinatissime evangelio resistant.
Ergo teneamus hoc pietatis initium esse, doctrinam
illam obedienter amplecti, quam adeo sancte pro
testimonio asseruit.

11. Quod vitam aeternam dedit. Nunc propo-
sito fructu, ad eredendum nos invitat. Haec quidem
Deo reverentia debetur, ut quidquid nobis affirmat,
protinus sit extra controversiam Sed ubi gratuito
vitam nobis offert, ingratitudo minime ferenda est,
nisi prompta fide tam amabilem suavemque doctri-
nam excipimus. Et certe in hunc finem tendunt
apostoli verba, non modo reverenter obediendum

 

esse evangelio, ne Deo simus iniurii: sed amandum
etiam illud esse, quin vitam aeternam nobis afferat.
Unde etiam colligimus quid maxime in evangelio
quaerendum sit· nempe gratuitum salutis donum.
Nam quod illic Deus ad poenitentiam et timorem
nos hortatur, non debet a Christi gratia separari.
Atque ut nos prorsus in Christo retineat apostolus
iterum repetit contineri in ipso vitam: nc si di-
ceret, non aliud adipiscendae vitae medium nobis
a Deo patre statui. Ac tria quidem summatim bic
complexus est apostolus : nos scilicet omnes morti
addictos csse, donec Deus gratuita sua bonitate nos
in vitam restituat. Aperte enim pronuntiat vitam
a Deo donari: unde et ipsa nos destitui sequitur,
nec meritis posse acquiri. Deinde hanc vitam no-
bis per evangelium conferri docet, quia illio patefit
Dei bonitas et paternus erga nos amor. Postremo
non aliter eius vitae nos fieri compotes dicit, quam
dum fide in Christum inserimur.

12. Qui non habet. Est proximae sententiae
confirmatio. Sul'ficere quidem illud debebat, Deum
non alibi quam in Christo vitam locasse ut inde
petatur: verum ne quis alio deflectat, a spe vitae
excludit omnes qui eam in Christo non quaerunt.
Scimus quid sit habere Christum: nam fide possi-
detur: vita ergo privat omnes qui alieni sunta
Christi corpore. Sed videtur hoc rationi minime
consentaneum: nam summos viros exstitisse, et
heroicis virtutibus praeditos historiae narrant: qui
tamen a Christo prorsus erant extranei. Absurdum
autem videtur, tantae praestantiae nihil habere ho-
noris. Respondeo, longe nos falli, si putamus pro-
bari Deo quidquid in oculis nostris excellit: quin
potius (ut est apud Lucam 16, 15) quod altum est
hominibus, abominatio est apud Deum. Quia enim

N ¹, abscondita. est nobis cordis immundities, externa
am quum

specie contenti sumus: atque Deus sub hac latentes
foedissimas sordes videt. Itaque non mirum si illi
foeteant speciosae virtutes, quae et ab impuro corde
manant, neque in rectum finem tendunt. Porro
unde cordis puritas, unde rectum pietatis studium.
nisi a spiritu Christi? Nihil ergo laude dignum,
nisi in Christo. Quamquam alia est ratio, quae
omnem dubitationem eximit. Hominum enim iustitia
in remissione peccatorum sita est. Hanc si tollas,
certa Dei maledictio, et mors aeterna nos omnes
manet. Solus autem Christus est qui patrem nobis
conciliat, sicuti eum semel mortis suae sacrificio
placavit. Unde sequitur, nemini propitium esse
Deum, nisi in Christo: nullam quoque nisi in ipso
iustitiam esse. Si quis Cornelium obiiciat, quem
Lucas acceptum fuisse Deo testatur, priusquam vo·
catus esset ad fidem evangelii: respondeo breviter,
sic interdum agere Deum in nobis, ut semen fidei
non primo statim die emergat. Non habuit Cor-
nelius claram et dilucidam Christi notitiam. sed

Ι
i

 

