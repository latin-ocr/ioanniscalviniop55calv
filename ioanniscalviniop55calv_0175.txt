305

illum colit, etiamsi in multis delinquat, gematque
sub carnis onere, in luce ambulare censetur: quia
rectam viam tenet. Sola igitur est conscientiae
integritas, quae lucen] a tenebris discernit. ῃ

Et sanquis Iesu Christi. Postquam docuit quale
sit nostrae cum Deo unitatis vinculum. fructum
quoque inde manantem demonstrat: nempe quod
tunc gratuito nobis remittuntur peccata. Haec autem
est illa beatitudo, quam David psalmo tricesimo·
secundo describit: ut sciamus nos esse miserrimos,
donec spiritu Dei regeniti puro corde illi servia-
mus. Quid enim miserius homine fingi potest,
quem Deus odio et abominationi habet, cuius capiti
simul cum ira Dei incumbit mors aeterna? In-
signis est hic locus, ex quo primum discimus, tunc
ad nos proprie pertinere expiationem Christi morte
partam, quum iustitiam recto cordis affectu colimus.
Neque enim redemptor est Christus, nisi iis qui ab
iniquitate conversi, novam vitam instituunt. Quare
si Deum cupimus habere propitium, ut peccatis
ignoscat, non debemus ipsi nobis ignoscere. Denique
a poenitentia non potest avelli peccatorum remissio,
nec pax cum Deo potest esse conscientiis, ubi non
regnat Dei timor. Docet- secundo hic locus, gra-
tuitam peccatorum veniam non semel tantum nobis
dari, sed hoc beneficium perpetuo in ecclesia re-
sidere, et quotidie offerri fidelibus. Nam apostolus
hic alloquitur fideles: ut certe nemo unquam fuit,
nec futurus est qui possit aliter placere Deo, quum
omnes sint reatus obstricti apud Deum. Quale-
cunque enim in nobis sit recte agendi studium,
semper claudicando ad Deum tendimus. Porro quid-
quid dimidium est, laudem apud Deum non meretur.
Interea novis subinde peccatis, quantum in nobis
est, abdicamus nos a Dei gratia: ita fit ut quoti-
diana peccatorum remissione opus habeant sancti
omnes, quia haec sola in Dei familia nos retinet.
Quum dicit ab omni peccato, significat multis
nominibus coram Deo nos esse reos: ut certe nemo
est qui non pluribus vitiis laboret: caeterum piis
ac Deum timentibus nulla peccata obstare docet
quominus Deo placeant. Modum etiam impetrandae
veniae, et purgationis causam demonstrat: nempe
quia peccata nostra Christus sanguine suo expiavit.
Sed pios omnes indubie huius purgationis fore par·
ticipes affirmat. Haec tota pars doctrinae impie
corrupta fuit a sophistis: gratuitam enim pecca-
torum veniam nobis tantum in baptismo dari fin-
gunt. Illic solum Christi sanguinem valere fatentur:
sed a baptismo non aliter nos Deo reconciliari tra-
dunt quam per satisfactiones. Relinquunt et hic
quidem sanguini Christi partem aliquam: sed quum
operibus vel ex minima parte laudem assignant,
munus expiandi peccata Deumque placandi prorsus
evertunt, quod hic dicit Iohannes. Nunquam enim
haec inter se convenient, mundari nos Christi san-

Galvini opera. Vol. LV.

CAPUT I.

 

306

guine, et opera csse ablutiones: quia Iohannes non
dimidium hic, sed totum Christi sanguini assignat.
Haec igitur summa est, ut certo statuant fideles se
acceptos esse Deo, quia sacrificio mortis Christi
illis placatus est. Sacrificium vero, purgationem,
expiationem, ct satisfactionem sub se continet: quare
horum omnium vis et effectus in solum Christi
sanguinem competit. Quo refellitur sacrilegum pa-
pistarum commentum de indulgentiis. Nam quasi
non sufficiat Christi sanguis, martyrum quoque
sanguinem et merita in subsidium advocant. Quam-
quam haec blasphemia apud eos longius patet. Nam
quum suas claves, quibus remissionem peccatorum
inclusam tenent, partim ex martyrum sanguine et
meritis, partim ex supererogationis operibu8‚ quibus
se quisque peccator redimit, conflatas esse dicant:
nulla illis manet peccatorum remissio quae non
sanguini Christi deroget. Nam si locum habeat
eorum doctrina, non purgabit nos Christi sanguis,
sed tanquam adminiculum partiale concurret. Hoc
etiam modo pendebunt conscientiae, quas hic in
solida fiducia consistere apostolus iubet.

8. Si dixerimus quod peccatum non habemus, nos
ipsos decipimus, et veritas non est in nobis. 9. Si
confitemur peccata nostra, fidelis estet iustus, ut nobis
peccata remittat, et puryet nos ab omni iniustitia.
10. Si dimerimus quod uon peccavimus, mendacem
facimus eum, et sermo eius nou est in nobis.

8. Si dixerimus. Iam a necessitate commendat
gratiam illam. Quia enim a peccato nemo est im-
munis, nos omnes perditos esse ac desperatos signi-
ficat, nisi Dominus uobis succurrat veniae remedio.
Haec ratio est cur tantopere urgeat, neminem esse
innoxium, quo melius sciant omnes, indigere se
misericordia, quae ipsos ab exsilio liberet: atque ita
magis ad obtinendum hoc tam necessarium bonum
incitentur. Nomine peccati non tantum prava et
vitiosa inclinatio hic notatur: sed culpa quae vere
nos efficit reos coram Deo. Porro quum sit uni-
versalis sententia, sequitur, neminem sanctorum qui
sunt, fuerunt, vel futuri sunt, eximi ab hoc numero.
Quare apposite Augustinus hoc testimonio Pelagia-
norum cavillum refellit: prudenter etiam expendit
non exigi reatus confusionem humilitatis causa, sed
ne mentiendo nos fallamus. Quum addit, veritas
non est in nobis, suo more priorem sententiam
iterando confirmat. Quamquam non est simplex
iteratio (ut alibi), sed eos falli dicit, quia in menda·
cio glorientur.

9. Si confitemur. Iterum fidelibus promittit
propitium illis Deum fore, modo se peccatores agnos-
cant. Magni enim interest, ut certo persuasi simus,
promptam paratamque nobis esse cum Deo reconcilia-
tionem, ubi peccavimus: alioqui semper infernum

20

