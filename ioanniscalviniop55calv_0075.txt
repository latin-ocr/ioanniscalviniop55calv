117

fuisse quam testatoris sanguinem quo vetus testa-
mentum dedicatum fuit: anticipat apostolus, ac dicit
non esse mirum si pecudum victimis consecratum
fuerit tabernaculum illud quod terrestre erat: ana-
logiam enim ac similitudinem fuisse inter purga-
tionem et res purgatas. At coeleste istud, de quo
disserit, exemplar longe alio modo consecrari opor-
tuisse: hic locum non habere hircos aut vitulos,
unde sequitur, testatoris mortem 0000 necessariam.
Hic ergo sensus est, Quum in lege terrestres dun-
taxat rerum spiritualium imagines fuerint, expiandi
quoque ritus carnalis et figurativus (ut ita loquar)
fuit. At quum 00010010 exemplar nihil terrenum
admittat, alium postulat quam pecudum sanguinem
qui eius respondeat praestantiae: sic mors testatoris
flagitatur, ut vera fiat testamenti consecratio, Coe—
lestia vocat regnum Christi quod spirituale est,
solidamque habet veritatis revelationem: potiores
victimas pro victima, quia tantum una est: sed
propter antithesim plurali numero libere abusus est.

24. Neque enim in manufacta sancta inyressus
est Christus, exempla verorum: sed in ipsum coelum,
ut nunc appareat coram facie Dei pro nobis. 25. Ne-
que ut saepe offerat se ipsum, quemadmodum pontifeoe
inyreditur in sancta quotannis cum sanquine alieno:
26. (quandoquidem oportuisset illum saepius pati a
creatione mundi) nunc autem in consummatione saecu-
lorum, semel in destructionem peccati, per victimam
sui ipsius apparuit. 27. Et quatenus constitutum est
hominibus semel mori, posthoc vero, iudicium.- 28. ita
et Christus semel oblatus ut multorum auferret peccata:
secundo absque peccato conspicietur iis qui eum ex-
spectant in salutem.

24. Neque enim, etc. Est confirmatio superioris
sententiae. Loquutus erat de vero sanctuario, 1100
001 00010011; 0000 addit, Christum illuc ingressum
esse, unde sequitur requiri etiam confirmationem
quae congruat. Sancta pro sanctuario accipit.
Vocat non manufactum quod inter creaturas
corruptioni obnoxias censeri non debet. Neque enim
coelum hic intelligit quod oculis cernimus, et in
quo stellae lucent: sed gloriam regni Dei quae coelos
omnes superat. Sanctuarium vetus ἀντίτυπον veri,
hoc est spiritualis, appellat: quia externae omnes
figurae, quasi in speculo repraesentant quod alioqui
sub sensus corporeos non cadit. Eodem verbo in-
terdum utuntur scriptores graeci quum de saera-
mentis nostris disputant: idque scite et congruenter,
quia omne sacramentum visibilis est rerum invisi-
bilium imago.

Ut nunc apparet Sic olim sacerdos leviticus
populi nomine sein Dei conspectum sistebat, sed
in figura: in Christo autem solida veritas et plenus
figurae effectus. Arca enim symbolum erat divinae
praesentiae. At Christus se in Dei conspectum

CAPUT IX

 

118

vere offert ac sistit ad impetrandam nobis gratiam:
ut iam nulla sit causa cur fugiamus tribunal Dei.
ubi tam bonum habemus patronum, cuius fide ac
tutela salvi ac tuti sumus. Erat quidem iam tunc
advocatus noster Christus quum in terris ageret:
sed hoc praeterea infirmitati nostrae concessum est,
ut coelos conscenderet ad subeundum patroni munus.
Ita quoties de eius in coelum adscensu fit mentio,
debet haec utilitas nobis venire in mentem, quod
illic coram Deo apparet, ut nos suo patrocinio de-
fendat. Stulte ergo et intempestive a quibusdam
quaeritur an non semper apparuerit, quia 1110 1311-
tum de intercessione apostolus disputat, cuius 03003
00010010 sanctuarium ingressus est.

25. Neque ut saepe offerat. Quomodo igitur
sacerdos, dicet quispiam, si abstinet a sacrificiis?
Respondeo, iu officio vel persona sacerdotis non re-
quiri continuum sacrificandi actum. Nam et in
lege praecipuis sacrificiis stati erant quotannis dies:
quotidiana etiam suas horas mane et vesperi prae-
scriptas habebant. Quum autem unicum illud sacri-
ficium quod semel Christus obtulit, semper vigeat.
adeoque perpetuum sit quod ad efficaciam: nou
mirum est si 0100 virtute quae nunquam excidit,
fulciatur aeternum Christi sacerdotium. Atque hic
rursum quid et quibus in rebus differat Christus a
levitico sacerdote, ostendit. De sanctuario iam
dictum est prius: sed unum discrimen notat in
sacrificii genere: quia se ipsum Christus, non bru-
tum animal, obtulerit. Deinde alterum, quod sacri-
ficium hoc non repetat, quemadmodum sub lege
frequens repetitio fuit, et prope assidua.

26. Alioqui oportuisset. Ostendit quanta se-
quatur absurditas, si non satis habeamus expiari
uno Christi sacrificio. Inde enim saepius mori
oportuisse colligit, quia mors cum sacrificio semper
sit coniuncta. Hoc autem posterius est absurdissi-
mum. Sequitur ergo, virtutem unius sacrificii
aeternam esse, et ad omnia saecula extendi. Dicit
301001, a mundi origine: quia omnibus saeculis
ab initio fuerunt peccata quae expiatione indigebant.
Nisi ergo tunc efficax fuisset Christi sacrificium,
nemo ex patribus salutem consequutus esset. Nam
quum irae Dei obnoxii per se fuerint, deficeret eos
liberationis remedium, nisi Christus semel patiendo,
quantum ad reconciliandam hominibus Dei gratiam,
a mundi origine usque in finem passus esset. Ergo
nisi plures mortes exspectamus, contenti simus unico
sacrificio. Atque hinc patet quam frivola sit distinctio
illa, in cuius argutia sibi tantopere placent papistae‚
quum dicunt immolationem Christi in cruce fuisse
sanguineam: missae vero sacrificium quod offerri
quotidie Deo fingunt, esse incruentum. Nam si
subtile illud effugium valeat, incogitantiae arguen-
dus erit spiritus Dei 001 000 venit in mentem.
Quandoquidem hoc pro confesso apostolus sumit,

8.

