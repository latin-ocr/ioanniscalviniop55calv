457

oppressus erat: Dominum tamen huic malo reme-
dium afferre, dum facem accendit quae in media
caligine nos dirigat. Huic tamen expositioni videtur
esse minus consentaneum quod de lucifero mox an-
nectit. Neque enim solida cognitio, ad quam tota
vita tendimus, diei principium vocari potest. Re-
spondeo, non inter se conferri diei partes: sed totum
diem cum suis partibus caligini opponi, quae omnes
sensus nostros penitus obrueret, nisi nobis Dominus
subveniret verbi sui luce. Insignis est hic locus,
unde discimus quomodo nos Deus gubernet. Pa-
pistae identidem in ore habent, ecclesiam non posse
errare. Interea praeterito verbo, illam regi a spiritu
fingunt. Petrus autem contra, in tenebris demersos
esse omnes pronuntiat qui non intenti sunt ad verbi
lucernam. Ergo nisi sponte in labyrinthum con-
iicere te velis, cavendum summopere ne a verbi
directione vel tantillum declines. Imo ecclesia non
aliter ducem potest Deum sequi, nisi hunc regiminis
modum observet. Hac quoque sententia totam ho-
minum sapientiam damnat Petrus, ut aliunde quam
ex proprio sensu petere humiliter discamus veram
intelligendi regulam. Nam extra verbum nihil
hominibus praeter tenebras reliquum facit. Prae·
terea notatu dignum est quod de scripturae claritate
pronuntiat. Falsum enim esset encomium istud,
nisi ad monstrandam certo nobis viam scriptura
idonea et par esset. Ergo quisquis oculos fidei
obedientia aperiet, ipso experimento agnoscet non
frustra scripturae impositum fuisse lucernae nomen.
Incredulis quidem obscura est, sed qui exitio de-
voti, sponte caecutiunt. Quare exsecrabilis est pa-
pistarum blasphemia, qui scripturae luce nihil quam
oculos perstringi fingunt, ut ab eius lectione sim-
plices absterreant. Sed nihil mirum est superbos
homines et perversae confidentiae vento inflatos,
eam lucem non videre qua Dominus solos parvulos
et humiles dignatur. Eodem elogio David legem
Dei commendat, Psalmo 19 et 119.

20. Hoc primum coquito. Hic incipit docere
Petrus qualiter nos comparatos animis esse deceat,
si rite volumus in scriptura proficere. Quamquam
potest esse duplex verborum sensus¹), si ἐπηλύσεως
legas, ut quidam, quod est impetus: tantum tamen
leyi ἐπιλύσεως, quod interpretationem siqnifieat: atque
ita fere omnes accipiunt, quod non debeamus ad
scripturam legendam temere irrumpere, proprio
sensu confisi. Confirmationem huius dicti sequi
putant: quia spiritus, qui per prophetas loquutus
est, sit idem unicus sui interpres. Haec expositio
veram et piam et uberem doctrinam continet, tunc
demum cum fructu legi prophetias, ubi abdicato
carnis sensu, spiritus sancti magisterio nos subiici-

 

· ¹) Nam ἐπίλυσις tam motus et impetus Graecis est, quam
interpretatio.

CAPUT ΙΙ.

458

mus: impiam vero esse eius profanationem, ubi
arroganter acumen nostrum ingerimus ad ipsam
intelligendam, quum mysteria Dei contineat carni
nostrae abscondita, ac sublimes vitae thesauros mo-
dulum nostrum longe superantes. Atque id est
quod diximus, lucem quae in ea refulget, ad solos
humiles pervenire. Porro bis insulsi sunt papistae,
dum hinc colligunt, nullam privati hominis inter-
pretationem debere authenticam censeri. Nam hoc
Petri testimonio abutuntur, ut suis conciliis sum-
mum ius interpretandae scripturae arrogent. Iu
quo sane pueriliter ineptiunt. Nam Petrus inter-
pretationem vocat privatam, non uniuscuius-
que hominis‚ ut singulos tantum ab ipsa prohibeat:
sed profanum esse docet quidquid de suo afferunt
homines. Ergo ut totus mundus in unum conspiret,
cunctaque hominum ingenia simul coalescant, quid-
quid tamen inde prodibit, privatum erit vel pro-
prium: quia nomen hoc divinae revelationi opponi-
tur, dum spiritu sancto intus illuminati fideles,
quidnam verbo suo velit Deus, agnoscunt. Mihi
tamen simplicior videtur alter sensus, ut scripturam
Petrus non humanitus, vel humano impulsu pro-
ditam fuisse dicat. Nunquam enim ad eam legen-
dam bene praeparatus accedes, nisi reverentiam,
obsequium, ac docilitatem afferas. Porro iusta re-
verentia inde nascitur, quum statuimus Deum nobis-
cum loqui, non homines mortales. In primis ergo
iubet Petrus, fidem prophetiis haberi, tanquam in-
dubiis Dei oraculis: quia non fluxerint ex proprio
hominum motu. Eodem spectat quod mox subiicit,
quod sancti Dei homines spiritu impulsi,
loquuti sint: non autem sponte vel suo arbitrio
effutierint sua commenta. Summa est, hoc esse
rectae intelligentiae initium, dum fidem, quae Deo
debetur, tribuimus sanctis eius prophetis. Sanctos
Dei homines appellat, qui iniunctum sibi munus
fideliter exsequentes, divinam in suo ministerio
personam sustinuerint. Impulsos fuisse dicit, non
quod mente alienati fuerint (qualem in suis pro·
phetis ἐνθουσιασμὸν fingunt gentiles) sed quia nihil
a se ipsis ausi fuerint: tantum obedienter sequuti
sint spiritum ducem, qui in ipsorum ore, tanquam
in suo sacrario, regnabat. Prophetiam scripturae
intellige, quae in scripturis sacris continetur.

CAPUT ll.

1. Fuerant autem et falsi prophetae in populo.-
sicuti et inter vos erunt falsi doctores qui subinducant

sectas perditionis: etiam Dominum, qui eos redemit,
abneyantes, accersentes sibi celerem interitum. 2. Et
multi sequentur eorum exitia, per quos via veritatis
blasphemabitur. 3. Et in avaritia fictis sermonibus

