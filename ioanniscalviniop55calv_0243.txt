429

12. Ante omnia vero, fratres mei, ne iaretis
neque per coelum, neque per terram, neque aliud
quodvis iusiurandum.- sit autem vestrum est, est:
non, mm: ne in iudicium incidatis. 13. Affliqitar
quis inter vos? oret. Hilari est animo? psallat.

12. Ante omnia, etc. Fuit hoc commune vitium
omnibus fere saeculis, leviter et inconsiderate iurare:
nam, quae nostra est malignitas, non reputamus
quam atrox sit crimen, abuti Dei nomine. Verum
qnia Dominus interim severe nominis sui reveren-
tiam nobis commendat: varia subterfugia excogitant
homines, ut iurare impune liceat. Fingunt igitur
nihil mali esse, modo non palam interpositum sit
Dei nomen: atque hoc vetus commentum fuit. Ita
Iudaei quum per coelum et terram iurarent, non
putabant se Dei nomine abuti quod subticebant.
Atqui dum ingeniosi esse homines volunt ut fucum
faciant Deo, nihil qnam frivolis cavillationibus se
ipsos deludunt. In eiusmodi vanitatem invectus
fuerat Christus, ut habetur Matth. 5, 34. Nunc
Iacobus magistri sui decreto subscribens, ab obli-
quis istis formulis abstinere praecipit: quia Dei
nomine abutitur quisquis frustra et ob rem nihili
iurat, qualencunque colorem obtendat suis verbis.
Summa ergo est, nihilo magis esse licitum, per
coelum aut terram iurare, quam palam per Dei
nomen. Ratio a Christo exprimitur: quia ubique
insculpta sit Dei gloria, et ubique refulgeat. Imo
non alio sensu vel consilio coeli aut terrae voces
in iuramentis homines usurpant, quam si Deum
ipsum nominarent: quia sic loquendo, tantum opi-
ficem designant a suis operibus. Dicit autem ante
om nia: quia non leve delictum est nominis Dei
profanatio. Quod Anabaptistae huius loci praetextu
iuramenta omnia damnant, imperite faciunt. Neque
enim Iacobus in universum de iuramentis disputat:
quemadmodum nec Christus eo quem citavi loco:
sed uterque cavillationem illam refellit quae in
fraudem legis inventa fuerat, dum captant homines
iurandi licentiam, non expresso Dei nomine. Li-
centiam dico quae legis prohibitioni repugnat. Atque
hoc clare sonant verba, neque per coelum,
neque per terram: nam si de substantia esset
quaestio, quorsum attinebat formulas istas notare?
Constat itaque tam a Christo quam a Iacobo pueri-
lem eorum astutiam reprehendi, qui impune iurare
se putabant, modo circumirent per ambages. Ergo
ut teneamus Iacobi mentem, primo loco tenendum
est legis praeceptum, non accipies nomen Dei tui
frustra: unde constat iustam ac legitimam esse
aliquam nominis Dei usurpationem. Nunc Iacobus
eos damnat qui directe quidem non audent Dei
nomine abuti: sed verborum circuitu effugere co-
nantur abusum quem lex damnat.

Si autem vestrum, est. Optimum vitio, quod

CAPUT V.

 

430

reprehendit, corrigendo remedium affert: ut veritati
et constantiae in omnibus suis dictis assuescant.
Unde enim pravus mos iurandi, nisi quia tanta est
hominum vanitas, ut simpliciter loquentibus non
credatur? Nam si fidem in verbis suis, ut decet,
colerent, non opus esset tot superfluis iuramentis.
Quia igitur hominum perfidia vel levitas fons est,
unde iurandi corruptela oritur: ut posterius vitium
tollat Iacobus, tollendum esse prius docet. Nam
sanandi ratio a causa incipere debet. Nonnulli
codices habent, sit sermo vester, est, est: non, non.
Genuina tamen lectio est ea quam reddidi, atque
etiam magis recepta. Quid autem significet, iam
exposui: ut seilicet veraces simus, firmique in
omnibus dictis. Eodem sensu testatur Paulus 2. ad
Corinth. 1, 18, non fuisse deprehensum in praedi-
catione sua Est et non: sed eodem tenore se pro-
sequutum esse quo coeperat.

Ne in iudicium. Varia est lectio propter vocum
affinitatem ἀπόκρισιν καὶ ὑπόκρισιν. Si legas, in
iudicium, vel in condemnationem, sensus erit clarus,
Dei scilicet nomen non impune sumptum iri frustra:
sed non male quadrabit, in simulationem: quia
(sicuti iam dictum est) ubi simplicitas inter nos
viget, praecisa est ansa supervacuis iuramentis.
Ergo si dictis nostris omnibus constet fides, sub-
lata erit simulatio quae nos ad temere iurandum
provocat.

13. Affliyitur quis. Significat nullum esse tem-
pus quo non ad se Deus nos invitet. Nam afflic-
tiones ad precandum stimulare nos debent: res
prosperae laudandi Dei materiam suppeditant. Atqui
ea est hominum pravitas, ut laetari nequeant quin
Dei obliviscantur: afflicti vero deiiciant animos, et
desperatione opprimantur. 'Ponenda igitur haec
moderatio, ut laetitia, quae Dei oblivionem inducere
solet, nos ad praedicandam Dei bonitatem incitet:
tristitia autem nos ad precandum erudiat. Nam
psallendi verbum profano vel effraeni gaudio op-
posuit, quo exsultant qui rebus prosperis ad Deum
ut par erat, non ducuntur.

14. Infirmatar quis inter vos? advocet presbyteros
ecclesiae, et orent super eum, unqentes eam oleo in
nomine Domini: 15. Et oratio fidei servabit aeqrotum,
et ezcitabit eum Dominus.- et si peccata admiserit,
remittentur illi.

14. Infirmatur quis. Quoniam tunc adhuc vi-
gebat donum sanationis, praecipit ut aegroti con-
fugiant ad hoc remedium. Certum quidem est uon
omnes fuisse sanatos, sed Dominum huic gratiae
locum dedisse, quoties et quatenus expedire noverat:
nec verisimile est promiscue adhibitum fuisse oleum,
sed tantum ubi certa spes erat profectus. Una
enim cum virtute dabatur etiam ministris discretio,

