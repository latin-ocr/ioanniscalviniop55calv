225

simul atque discedunt homines a Christo, eos exitia-
liter errare. Frustra hic vel patrum autoritas, vel
mos antiquus praetexitur. Iudaeis enim clamabat
propheta Ezechiel (10, 18), In iustitiis patrum
vestrorum ne ambulate. Hoc quoque non minus
hodie inter nos valere debet. Nam ut efficax et
fructuosa nobis sit Christi redemptio, pristinae vitae
renuntiandum est, utcunque ex patrum institutione
fluxerit. Ter ergo stulti papistae, qui nudum patrum
nomen ita sibi ad omnium superstitionum defen-
sionem sufficere putant, ut hac fiducia secure respuant
quidquid ex verbo Dei adducitur.

19. Velut aym'. Significat hac similitudine, in
Christo nos habere quidquid veteribus sacrificiis
adumbratum fuit. Quamquam praecipue alludit ad
agnum paschalem. Atque hinc discendum est quid
nobis prodest legis lectio in hac parte.
enim abolitus est sacrificandi ritus, non tamen
parum hoc fidem nostram iuvat, veritatem conferre
cum figuris: ut quidquid illae continebant, in hac
quaeramus. Agnum, qui immolandus erat in Pesah,
iubebat Moses integrum et sine macula deligi. Idem
saepius de sacrificiis repetitur: ut Levitici 3 et 22,
Numerorum 28, et aliis locis. Hoc dum Petrus ad
Christum accommodat, ideo legit-imam fuisse et Deo
probatam victimam docet, quia integer et omni
macula purus fuit. Nam si quid habuisset in se
vitii, non poterat rite Deo offerri, nedum iram eius
placare.

20. Qui praeordinatus. Rursum ex compara-
tione, Dei gratiam amplificat, qua peculiariter eius
saeculi homines dignatus fuerat. Neque enim aut
vulgare aut parvum est, quod Christi manifestatio-
nem Deus in illorum usque aetatem distulit, quum
tamen illum aeterno suo consilio in mundi salutem
ordinasset. Simul tamen admonet, non esse hoc
novum vel subitum Dei respectu, quod Christus in
salutem apparuit: quae res in primis cognitu ne-
cessaria est. Praeterquam enim quod suspecta est
semper novitas: qualis posset stabilitas fidei nostrae
esse, si crederemus, post aliquot annorum millia re-
pente tandem venisse Deo in mentem remedium
quo succurreret hominibus? Denique non possu-
mus tranquilla fiducia recumbere in Christum, quin
statuamus aeternam in eo esse salutem, semperque
fuisse. Praeterea Iudaeos alloquitur Petrus, qui
iam olim promissum fuisse audierant: et quamquam
nihil veri, aut liquidi, aut certi de eius virtute et
officio tenebant: residua tamen inter eos manebat
haec persuasio, redemptorem patribus a Deo esse
promissum. Quaeritur tamen, quum ante mundi
creationem nondum lapsus esset Adam, quomodo
destinatus fuerit Christus redemptor: remedium
enim malo posterius esse debuit. Respondeo, hoc
ad Dei praescientiam referri. Nam certe Deus
antequam hominem creasset, non diu staturum in

Calvimz' opera. Vol. LV.

CAPUT I.

 

Tametsi ยน

 

 

226

sua integritate praevidit. Ergo pro admirabili sua
sapientia et bonitate Christum ordinavit liberatorem,
qui perditum genus humanum ab interitu eriperet.
Nam in eo melius relucet incomparabilis Dei boni-
tas, quod malum nostrum gratiae suae remedio
anteverterit: ac prius vitae restitutionem statuit,
quam in mortem cecidisset primus homo. Si quid
praeterea desideret lector, ex Institutione nostra
petat.

Manifestatus. Sub hac voce tam exhibitionem
ipsius Christi, quam evangelii promulgationem com-
prehendi puto. Nam Christi adventu exsequutus est
Deus quod statuerat: et quod obscurius indicaverat
patribus, ad liquidum et plenum evangelii doctrina
nobis patefecit. Dicit hoc csse factum in his tempo-
ribus, eodem sensu quo Paulus ad Galatas capite
4, 4, dicit, Tempore plenitudinis. Haec enim ma-
tura est opportunitas, et vera perfectio, quam Deus
suo decreto praefixit.

Propter vos. Non excludit patres, quibus inutilis
fuit promissio: sed quia nos illis praetulit Deus,
quo maior erga nos est gratiae amplitudo, eo plus
reverentiae, ardoris, et studii a nobis exigi signi-
ficat. Addit autem, qui creditis: quia non ad
omnes promiscue pertinet Christi manifestatio, sed
eorum est propria quibus per evangelium illucet.
Notanda autem est haec loquutio, qui per ipsum
creditis in Deum, qua breviter fidei natura ex-
primitur. Nam quum incomprehensibilis sit Deus,
nunquam ad eum perveniet fides, nisi in Christum
recta se conferat. Imo duae sunt rationes cur nulla
possit esse fides in Deum, nisi Christus quasi
medius interveniat. Nam primo consideranda est
divinae gloriae magnitudo, et simul ingenii nostri
tenuitas. Multum certe abest quin acies nostra tam
alte conscendere possit, ut Deum apprehendat.
Omnis itaque cogitatio de Deo extra Christum im-
mensa est abyssus quae sensus omnes nostros pro-
tinus absorbeat. Huius rei luculentum exstat spe-
cimen non in Turcis modo et Iudaeis, qui sub Dei
titulo somnia sua adorant: sed etiam in papistis.
Tritum est illud scholarum axioma, Deum esse ob-
iectum fidei. Ita de abscondita eius maiestate,
praeterito Christo, prolixe et argute philosophantur:
sed quo successu? Miris deliriis se intricant, ut
nullus sit errandi finis. Fidem enim nihil esse
putant nisi imaginariam speculationem. Ergo me-
minerimus, non frustra Christum vocari invisibilis
Dei imaginem: sed ideo hoc nomen illi esse im-
positum, quia Deus nisi in ipso cognosci nolit.
Altera ratio est, quod quum fides coniungere nos
Deo debeat, omnem accessum refugimus et horre-
mus, nisi occurrat mediator qui nos metu liberet.
Heccatum enim, quod regnat in nobis, et nos Deo
exosos reddit, et illum vicissim nobis. Ergo simul-
atque mentio Dei facta est, necesse est nos horrore

15

