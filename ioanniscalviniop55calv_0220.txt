387 EPlST.
quantumvis largum nos fatigare pudet saepius pe-
tendo. Iacobus autem nihil in Deo simile esse ad-
monet: quoniam priora beneficia sine fine ac modo
novis subinde cumulare paratus sit.

(ἱ. Postulat atatem in side. Primum hic docet
quae legitima sit orandi ratio. Nam sicuti orare,
nisi praeeunte verbo, non possumus: ita antequam
oremus, credere nos oportet. Precando enim testa-
mur gratiam, quam Deus promisit, nos ab eo sperare.
Ita quisquis tidem non habet promissionibus, simulate
orat. Hinc quoque discimus quae sit vera fides:
nam simul ac praecepit Iacobus cum fide petere,
addit explicationem, nihil haesitando. Ergo
fides est quae Dei promissionibus freta, nos impe-
trandi quod petimus, certos reddit: unde sequitur,
cum fiducia et certitudine divini in nos amoris esse
coniunctam. Verbum διακρίνεσθαι, quo utitur, pro-
prie in utramque partem, disceptantium more, in-
quirere significat. Vult ergo sic nobis persuasum
esse quod semel Deus promisit, ut in dubitationem
non vocemus, exaudiendi simus necne.

Qui haesitat. Eleganter hac similitudine ex-
primit qualiter Deus eorum infidelitatem puniat,
qui de promissis suis dubitant. Sua enim ipsi in-
quietudine intus se ipsos excruciant: quoniam nulla
usquam est animis nostris tranquillitas, nisi dum
recumbunt in Dei veritatem. Tandem concludit
indignos esse tales qui a Deo quidquam impetrent.
Insignis est hic locus ad refellendum impium illud
dogma quod in toto papatu pro oraculo habet-ur:
nempe dubitanter et incerta successus opinione esse
orandum. Quare principium hoc teneamus, non
aliter exaudiri preces nostras a Domino, nisi quum
adest impetrandi fiducia. Fieri quidem non potest
in hac carnis infirmitate quin variis tentationibus

agitemur, quae sunt veluti machinae ad labefactan- “

dam nostram fiduciam: ita nemo reperietur qui
non sensu carnis suae vacillet ac trepidet: sed
oportet eiusmodi tentationes fide tandem superari.
Quemadmodum arbor, quae firmas radices iecit, pe—
titur quidem venti impulsu, sed non revellitur:
quin potius suo loco stabilis manet.

8. Vir duplici animo. Potest haec sententia
seorsum legi, ut generaliter de hypocritis loquatur:
mihi tamen magis videtur superioris doctrinae esse
clausula: atque ita erit tacita antithesis inter Dei
simplicitatem, cuius meminit prius, et duplicem
hominis animum. Sicuti enim exporrecta manu
nobis Deus largitur: ita vicissim sinum cordis nostri
expansum esse decet. Incredulos ergo, qui fluxuosos
recessus habent, dicit esse instabiles, quia nun—
quam unum et idem constitutum habent: sed nuno
turgent carnis confidentia, nunc desperatione in
protundum merguntur.

9. Porro glorietur frater humilis in sublimitate

IACOBI 388
1 sua: 10. clives autem in humilitate sua, quia tan-
'3 quam flos herbae praeteribit. 11. Nam sol exortus
l est cum aestu, et exarescit herba, et flos eius cecidit,

λ, εί decor adspectus eius periit: sic et dives in suis
viis marcescet.

9. Frater humilis. Quemadmodum Paulus quum
, servos hortatur (1. Gor. 7, 22) ad tolerandam aequo
animo sortem suam, hanc illis consolationem pro-
ponit, quod liberti sint Dei, manumissi eius gratia
e miserrimo Satanae servitio: ingenuos autem ad-
monet ut se Dei servos esse meminerint: ita hic
noster eodem sensu iubet humiles in eo gloriari,
quod a Domino adoptati fuerint in filios: divites
autem, quod ostensa mundi vanitate, in ordinem
coacti fuerint. Ita priores vult esse contentos hu-
mili et abiecta sua conditione: secundos autem
superbire vetat. Quum haec summa et incompara-
bilis sit dignatio, quod in societatem angelorum
allecti simus, imo Christi consortes facti: qui tan-
tum Dei beneficium suo pretio aestimat, reliqua
omnia susque deque faciet. Ergo nec paupertas,
nec contemptus, nec nuditas, nec fames, nec sitis,
eius animum ita. anxium habebunt, quin se hac
consolatione sustentet: quando mihi quod praecipuum
erat, Dominus contulit, aliis minoribus carere aequo
animo decet. En quomodo frater abiectus gloriari
debeat in sua sublimitate: quia si gratus est Deo,
in sola adoptione sua satis plenam habet consola-
tionis materiam, ne minus prospero vitae statu
ultra modum angatur.

10. Dives in humilitate. Speciem pro genere
posuit. Pertinet enim haec admonitio ad omnes
qui vel honore, vel nobilitate, vel aliis rebus exter·
nis excellunt. Eos in humilitate, vel parvitate sua
gloriari iubet: ut comprimat altos illos spiritus, qui
ex rebus prosperis inflari solent. Perre, humili-
tatem appellat‚ quia regnum Dei patefactum, nos
in contemptum mundi adducere debet: ut sciamus
omnia quae prius in magna admiratione erant, vel
nihili, vel admodum exsilia esse. Christus enim,
qui non nisi parvulorum magister est, omnem car-
nis fastum sua doctrina retundit. Ergo ne divites
abripiat inane mundi gaudium, assuescant in suae
carnalis excellentiae deiectione gloriari.

Tanquam flos herbae. Si quis ad verba Iesaiae
alludere Iacobum putet, non valde repugno: sed
nou concedam testimonium prophetae ab eo citari,
qui non de bonis fortunae tantum et evanida mundi
figura loquitur, sed de toto homine: nec de corpore
magis quam anima. Hic autem de opum vel bo-
norum pompa agitur. Summa autem est, stultam
esse et praeposteram gloriationem in divitiis, quae
momento effluunt. Idem docent philosophi: verum

 

surdis canitur fabula, donec apertae sint aures a
Domino, ad audiendam coelestis regni aeternitatem.

 

