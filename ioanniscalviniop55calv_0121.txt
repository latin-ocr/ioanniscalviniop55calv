EPISTOLA PETRI APOSTOLI PRIOR.

ARGUMENTUM.

Consilium Petri est in hac epistola, fideles ad
sui abnegationem mundique contemptum hortari,
ut liberi carnis affectibus, terrenisque omnibus im-
pedimentis soluti, ad coeleste Christi regnum toto
animo adspirent: ut spe erecti, suffulti patientia,
fortitudine et constantia muniti, tentationes omne
genus superent, atque hoc studium et meditationem
tota vita prosequantur. Itaque statim a principio,
qua potest verborum amplitudine, Dei gratiam nobis
in Christo patefactam praedicat. Simul autem addit,
fide recipi ipsam, et spe possideri, ut mentes et
corda pii supra mundum attollant. Inde ad sancti·
tatem hortatur, ne inane reddant pretium quo re-
dempti sunt: et ne incorruptibile verbi semen, quo
regeniti sunt in vitam aeternam, corrumpi vel emori
patiantur. Quia autem verbo Dei renatos dixerat,
simul mentionem facit spiritualis infantiae. Porro
ne vacillet aut titubet eorum fides, quia Christum
a toto fere mundo vel contemni, vel reiici vident,
admonet hoc modo impleri quod de eo scriptum
est, fore lapidem scandali. Sed rursus docet stabile
esse iis qui in eum credunt salutis fundamentum.
Hinc iterum commemorat in quantum honorem ipsos
Deus extulerit, ut pristini sui status commemora-
tione, et praesentis beneficii sensu animentur ad pie
vivendi studium. Postea delabitur ad particulares
exhortationes: ut modeste et obedienter sub prin-
cipum imperio se contineant: ut servi dominis sint
subiecti: uxores pareant maritis suis, pudice et con-
tinenter se gerant: ac vicissim mariti uxores hu-
maniter tractent. Deinde praecipit ut mutuam inter
se aequitatem colant: quod ut libentius faciant, fruc-
tum illis proponit prosperam vitam et quietam. Quia

tamen Christianis quasi fatale est, utcunque pacem
quaerant, multis iniuriis non raro vexari, mundum-
que sibi nulla de causa habere infestum: hortatur
ut aequis animis sustineant persequutiones, quas
sciunt sibi in salutem cessuras. Iu eam rem addu-
cit Christi exemplum. Ex adverso admonet quam
infelix exitus impios maneat interea dum ecclesiam
suam Dominus mirabiliter per mortem a morte libe-
rat. Longius deinde profert Christi exemplum,
nempe ad carnis mortificationem. Huic exhorta-
tioni subnectit varias et breves sententias: sed paulo
post redit ad patientiae doctrinam, ut consolatione
mala sua temperent fideles, dum reputant utile sibi
esse paterna Dei manu castigari. Initio quinti ca-
pitis, seniores officii sui admonet, ne imperium usur-
pent in Ecclesiam, sed moderate sub Christo prae-
sint. Iuvenibus modestiam ac docilitatem commendat.
Tandem brevi exhortatione addita, epistolam preca-
tione claudit. Unde autem scribat, non convenit
inter omnes: nec tamen causam video cur dubite-
mus ipsum tum fuisse Babylone, diserte enim hoc
affirmat. Sed quoniam invaluerat persuasio, ipsum
Antiochia Romam migrasse, et Romae fuisse mor-
tuum: hoc solo argumento adducti veteres, Babylo-
nem allegorice Romam vocari finxerunt. Caeterum
quum nulla probabili coniectura temere persuasum
habuerint quidquid tradunt de romano Petri epis—
copatu: pro nihilo quoque ducendum est hoc alle-
goriae figmentum. Multo sane verisimilius est, Pe-
trum, ut ferebat apostolatus ratio, peragrasse eas
regiones in quibus plures habitabant Iudaei. Scimus
autem Babylone et in illis partibus magnam fuisse
copiam.

