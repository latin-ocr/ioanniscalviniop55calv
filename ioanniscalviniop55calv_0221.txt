389

Ideo dicit frater, significans nou ante locum esse
huic doctrinae, quam dum asciti in ordinem filiorum ’
Dei sumus. Tametsi recepta est lectio ἐν ταῖς πο-
petam: tamen Erasmo assentior, potius legendum
esse πορίαις absque diphthongo, in opibus, vel cum
opibus: quod posterius mihi magis placet.

12. Beatus vir qui suffert tentationem: quoniam
quum probatus fuerit, accipiet coronam vitae, quam
promisit Deus diligentibus ipsum. 13. Nemo quum
lentatur, dicat, a Deo tentor. Deus enim nec tentari
malis potest, nec quemquam tentat. 14. Sed unus-
quisque tentatur, dum a sua concupiscentia abstrahitur
et inescatur. 15. Postquam autem eoncupiscentia con-
cepit, parit peccatum: peccatum vero perfectum, yene-
rat mortem.

12. Beatus vir. Postquam adhibita consolatione,
temperavit eorum dolorem qui duriter tractantur
in hoc mundo, et rursum humiliavit magnorum
supercilia: nunc concludit beatos esse qui aerumnas
et alias tentationes magno animo perferunt, ita ut
superiores emergant. Posset quidem nomen ten-
tationis aliter accipi, nempe pro cupiditatum
aculeis qui intus animum pungunt: sed existimo
fortitudinem in perferendis rebus adversis hic lau-
dari. Ut sit paradoxum, non esse beatos, ut vulgo
putantur, quibus ex voto omnia proveniunt: sed
qui malis non vincuntur.

Quoniam qaum probatas. Rationem reddit su-
perioris sententiae: nam corona sequitur certamen.
Ergo si summa beatitudo est, in regno Dei coro-
narit sequitur, certamina, quibus nos Dominus exer-
cet, adiumenta esse nostrae felicitatis. Ita argu-
mentum est a fine, vel ab effectu: unde colligimus,
ideo tot malis vexari fideles, ut manifesta fiat eorum
pietas et obedientia: sicque demum ad recipiendam
vitae coronam praeparari. Caeterum perperam ratio-
cinantur qui inde inferunt, nos coronam pugnando
mereri. Nam quum eam gratuito nobis Deus desti-
naverit, tantum ad eam recipiendam nos aptat.
Nam quod subiicit, promissam esse iis qui
Deum diligunt: ita loquendo, non asserit dilectionem
hominis esse causam (praevenit enim nos Deus suo
erga nos amore), sed tantum significat, eos demum
approbari Dei electos, qui ipsum diligunt. Interea
admonet, victores omnium tentationum fore qui
Deum amant: nec alia de causa nos animo defici
quum tentamur, nisi quia praevalet mundi amor
in nobis.

13. Nemo quum tentatur. Hic vero non dubium
est quin de alio tentationis genere disserat. Plus
satis notum est, tentationes omnes externas, quarum Ι
hactenus facta est mentio, nobis a Deo immitti.
Hoc sensu tentavit Deus Abraham, et quotidie nos
tentat: hoc est, experitur quales simus, obiecta

 

CAPUT Ι.

39Ο

patefaciendi animi nostri occasione. Sed longe aliud
est, extra elicere quod in animis latebat, quam ani-
mos intus sollicitare pravis cupiditatibus. De ten-
tationibus ergo internis hic tractat, quae nihil aliud
sunt quam inordinati appetitus qui nos ad peccan-
dum incitant. Illorum autorem merito Deum esse
negat: quoniam ex carnis nostrae corruptione ma-
nant. Haec admonitio valde necessaria est, quia
nihil hominibus est magis usitatum quam malorum,
quae quisque perpetrat, culpam alio transscribere:
tunc autem maxime videntur sibi liberari, si eam
in Deum ipsum derivent. Hoc tergiversandi arti-
ficium a primo homine traditum sedulo imitamur.
Hac de causa Iacobus nos ad proprii reatus cou-
fessionem vocat, ne Deum substituamus nostro 1000,
ac si nos ipse ad peccandum impelleret. Verum
huic sententiae videtur reclamare tota scripturae
doctrina, quae homines tradit excaecari a Deo, con-
iici iu sensum reprobum, prostitui in cupiditates
foedas et illicitas. Respondeo, hac quoque ratione
fortassis inductum fuisse Iacobum ut negaret a Deo
nos tentari, quia impii ad captandum colorem
scripturae testimoniis se armant. Verum duo sunt
hic notanda. Nam quum scriptura excaecationem
vel obdurationem cordis tribuit Deo, neque illi
initium assignat, neque facit mali autorem, ut cul-
pam sustinere debeat. In his autem duobus solum
Iacobus insistit. Scriptura reprobos a Domino con-
iici asserit in pravas cupiditates. An quia Dominus
cor eorum depravet vel corrumpat? Minime: ideo
enim subiicitur pravis desideriis, quia iam eorrup-
tum et vitiosum erat. Au vero quum excaecat vel
indurat Deus, peccati autor est vel minister? Imo
hoc modo peccata ulciscitur, iustamque mercedem
impiis rependit, qui spiritu suo regi abnuerunt.
Sequitur ego, neque peccati originem esse in Deo,
neque illi culpam imputari posse quasi ex malis
voluptatem capiat. Summa est, frustra tergiversari
hominem qui vitiorum suorum culpam reiicere in
Deum conatur: quia nou ex alio fonte proveniat
quidquid est malorum, quam ex perversa hominis
concupiscentia. Atque ita sane res habet, non
aliunde uos impelli, sed cuique pravum suum affec-
tum esse ducem ac impulsorem. Deum vero ne-
minem tentare, inde probat, quia malis non ten-
tatur. Nam ideo nos ad peccandum diabolus solli-
citat, quia insana peccandi cupiditate totus ardet:
Deus autem malum non appetit: ergo neque male
agendi nobis autor est.

14. Dum a sua concupiscentia. Quum interior
sit ad malum motus et incitatio, frustra ab externo
impulsu excusationis praetextum quaeret peccator.
Quamquam notandi sunt hi duo concupiscentiae
effectus, quod nos illecebris inescat, et quod uos
abstrahit: quorum singuli ad reatum sufficiunt.

15. Postquam concepit. Principio concupis-

25*

