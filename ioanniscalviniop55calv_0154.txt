267

piorum multitudine poue obruti fuerint. Nam (meo
iudicio) dubitationi occurrit, quae fideles eius tem-
poris angero poterat. Videbunt totum fere mundum
occupari ub incredulis. illos potiri rerum, penes
illos esso vitani. Haec tentatio omnem fiduciam iis
excutere poterat qui veluti sub morte conclusi erant.
Eos itaque admouet Petrus. non aliam fuisse patrum
conditionem: et tamen quum tunc impiorum multi-
tudo totam terrain operiret, illorum vitam Dei vir-
tute salvam fuisse. Hoc modo solatur pios, ne
propter suam paucitatem fracto sint vel abiecto
animo. Exemplum vero ex tota vetustate prae
aliis illustre deligit: nempe quum diluvio submersus
fuit mundus. Nam tunc in communi generis hu-
mani interitu sola Noe familia evasit. Ac modum
designat, speciem baptismi fuisse dicens: quare in
hac etiam parte nihil est absurdi. Summa est,
mundum semper fuisse plenum incredulis: ideo in·
genti eorum numero non debere terreri pios. Quem-
admodum Noe, tametsi undique obsidebatur ab im-
piis, et tam paucos secum habebat: non tamen
abreptus fuit a recto fidei suae cursu.

20. Quum semel exspectabatur. Hoc ad impios
referri debet. quos Dei patientia segniores reddebat.
Nam si ultionem suam differt Deus, nec statim
exsequitur, minas omnes secure eludunt impii: con·
tra vero Noe oraculo monitus, diluvium multo ante
habebat prae oculis. Hinc sedulitas in construenda
arca, quod Dei iudicio tremefactus torporem omnem
excusserat.

21. Cuius fiqurae. Omnino relativum in dativo
casu legendum arbitror: ac errore factum esse ut
0 in locum ω subierit. Sensus tamen minime am-
biguus est, quod Noe per aquam servatus quandam
baptismi speciem habuerit. Et hoc commemorat
apostolus, ut melius constet inter illum et nos
similitudo. Iam dictum est huc spectare membrum
istud, ne pravis exemplis abducti a timore Domini,
et recta salutis via, nos cum mundo misceamus.
Hoc in baptismo liquido patet, ubi Christo conee-
pelimur, ut mundo et carni mortui Deo vivamus.
Hac ratione baptismum nostrum ἀντίτυπον esse dicit
baptismo Noe: non quod baptismus Noe primarium
fuerit exemplar, noster vero inferior sit figura:
qualiter hoc nomen usurpat apostolus in epistola
ad Hebraeos (9, 24), quum legis caeremonias ἀντί-
τυπα vocat rerum coelestium. Similiter graeci
scriptores id sacramentis attribuunt: ut quum dicunt
mysticum sacrae coenae panem, esse corporis Christi
ἀντίτυπον. Sed hic non fit maioris aut minoris compa-
ratio. Tantum significat apostolus mutuam similitudi-
nem esse, ac (ut vulgo loquuntur) correspondentiam.
Forsan magis proprie loquutus soret ἀντίστροφον
vocando: qualiter Aristoteles dialecticam facit ἀντίσ-
τροφον rhetoricae. Sed de verbis non est laboran-
dum ubi de re convenit. Ergo sicuti Noe vitam

ffl’ls'r. PETRI Ι

268

adeptus cst pcr mortem, quum in area non secus
atque in sepulcro inclusus suit, et toto mundo
percunte servatus fuit cum exigua familia: sic
hodie mortificatio, quae in baptismo figuratur, nobis
ingressus cst in vitam: nec salus speranda est, uisi
a mundo simus segregati.

Non abiectio sordium. Hoc ideo additum est,
quoniam fieri interdum potest ut maior pare homi-
num Christi nomen profiteatur: ac eodem nobiscum
baptismo initiati sunt fere omnes in ecclesiae socie-
tatem. Hoc modo non conveniret quod prius dixit,
paucos hodie servari per baptismum: sicuti octo
solum animas Deus per arcam liberavit. Hanc
obiectiouem Petrus occupat, quum testatur se nou
loqui de nudo signo, sed simul coniungere effectum.
Ac si diceret, semper futurum quod saeculo Noe
contigit. ut humanum genus in suum exitium ruat:
pusillum vero gregem mirabiliter eripiat Dominus.
Videmus nunc quid sibi velit haec correctio. Po-
terat enim quispiam obiicere, baptismo Noe nostrum
esse longe dissimilem, quia plerosque hodie bapti-
zari contingat. Respondet autem, non sufficere ex-
ternum symbolum, nisi vere et efficaciter baptis-
mum suscipiant. Atqui eius veritas in paucis
reperietur. Unde sequitur non debere nos circum-
spicere quid agat vulgus hominum, ut ab exemplis
pendeamus uec debere nos metuere, si pauci simus
numero. Caeterum hoc testimonium perperam de-
torquent fanatici homines (ut Schvincfeldius) dum
sacramentis omnem vim et effectum detrahere
volunt. Neque enim hic docere voluit Petrus
inane et inefficax esse Christi institutum, sed tan-
tum excludere hypocritas a spe salutis, qui baptis-
mum, quantumin se est, depravant ac corrumpunt.
Porro quum de sacramentis agitur, duo sunt con-
sideranda, signum et res. Ut in baptismum signum
est aqua: res autem, ablutio animae per sanguinem
Christi, et carnis mortificatio. Horum utrunque
sub se complectitur Christi institutum. Quod autem
saepe inefficax et absque fructu signum apparet, id
fit hominum abusu, qui sacramenti naturam non
tollit. Discamus ergo rem signatam a signo non
divellere. Quamquam simul a diverso vitio caven-
dum est, quale inter papistas regnat. Quia enim
inter rem et signum non distinguunt ut oportet,
consistunt in externo elemento, et illic locant sa-
lutis fiduciam. Itaque aquae conspectus, eorum
mentes a Christi sanguine et gratia spiritus abstra-
hit. Christum non cogitant bonorum omnium, quae
illic offeruntur, unicum esse autorem, gloriam mor-
tis eius ad aquam transferunt, arcanam spiritus
virtutem alligant visibili signo. Quid ergo agen-
dum est? Ne separemus quae a Domino coniuncta
sunt. Debemus in baptismo agnoscere spirituale
lavacrum debemus illic testimonium remissionis
peccatorum, et renovationis nostrae pignus amplecti:

 

