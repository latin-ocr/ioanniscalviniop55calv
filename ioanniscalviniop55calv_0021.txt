21 CAPUT 11. 22

omnis transgressio et inobedientia iustam aceepit re-
pensionem mercedis: 3. Quomodo nos efluyiemus tanta
neqleeta salute? quae quum initio coepisset enarrari
per Dominum, ab iis qui audierant, erga nos confirmata
fuit: 4. SimuZ attestante Deo, siquis et prodiyiis et
virtutibus variis et distributionibus spiritus sancti,
seeundum eius voluntatem.

1. Quamobrem oportet. Iam declarat quorsum
hactenus spectaverit, Christum cum angelis com-
parando: nempe ut eius doctrinae summam autori-
tatem comparet. Nam silex, quae per angelos data
fuit, non debuit contemptim recipi, et eius trans-
gressio gravibus poenis sancita fuit: quid futurum
est, inquit, evangelii contemptoribus, quod et filium
Dei habet autorem, et tot miraculis fuit confirma·
tum? Haec summa est, quo maior est Christi
dignitas quam angelorum, eo plus reverentiae deberi
evangelio quam legi. Ita ab autoris persona doc-
trinam commendat. Si cui autem videatur ab·
surdum, quum utraque doctrina, tam legis quam
evangelii, ex Deo sit, alteram alteri praeferri, quasi
lege posthabita imminuatur Dei maiestas: responsio
facilis est, semper quidem aeque audiendum quoties
loquitur: quo tamen plenius se nobis manifestat,
aequum esse ut pro modo revelationis simul crescat
timor, et obediendi studium. Non quod Deu's se
ipso minor sit uno tempore quam alio: sed quia
nos eius magnitudinem non aequaliter semper agno-
scimus. Exoritur etiam hic quaestio, annon lex
etiam data sit per manum Christi. Quod si ita est,
videtur absurdum esse argumentum apostoli. Re-
spondeo, in hac comparatione haberi rationem hinc
occultae, illinc manifestae revelationis. Iam quum
in lege ferenda Christus obscure se et quasi sub
involucris insinuaverit: non mirum est si praeterita
eins mentione, dicatur per angelos allata. Neque
enim palam illic apparuit. At vero in evangelii
promulgatione conspicua fuit eius gloria, ut iure
censeatur eius autor.

Ne quando diffluamus. Si mavis, praeterfluamus.
Quamquam in ea re parum est momenti: quia ex
antitheto verus sensus colligi potest. Nam atten-
dere et praeterfluere sunt opposita. Prius significat
continere, secundum vero instar cribri aut pertusi
dolii effundere quidquid iniectum est. Neque enim
eorum opinionem probo qui pro interire accipiunt,
qualiter dicitur secundi Samuelis 14, 14, Omnes
perimus, et quasi aqua dilabimur. Potius (ut dixi)
consideranda est antithesis inter retentionem et pro-
fusionem. Nam attenta mens similis est vasi bene
obstructo: vaga autem et ignava, perforato.

2. Firmus suit. Hoc est, obtinuit pondus suum:
quia Deus fidem illi asseruit. Quod ex sanctionibus
melius patet: quia nemo impune contempsit legem.
Eryo firmitas baec autoritatem signifieat: et quod de

 

poenis additur, expositive intelligi debet, quia doctri-
nam minime inanem vel irritam esse constat, cuius
Deus vindicem se ostendit.

3. Tanta neylecta salute. Non tantum evangelii
reiectio, sed etiam neglectus gravissimam poenam
meretur: nempe pro magnitudine gratiae quae illic
offertur. Ideo dicit, tanta salute. Deus enim dona
sua vult a nobis pro dignitate aestimari. Ergo quo
pretiosi ora sunt, eo foedior est nostra ingratitudo,
si pretium suum apud nos non habent. Denique
quantus est Christus, tam severa erit Dei vindicta
in omnes evangelii contemptores. Et observa salutis
nomen hic metonymice ad doctrinam transferri.
Quia sicuti non aliter Dominus salvos vult fieri
homines quam per evangelium: ita ipso neglecto
respuitur omnis Dei salus: potentia enim Dei est
in salutem credentibus. Ergo qui alibi salutem
quaerit, vult eam consequi alia quam Dei virtute:
quod nimiae est dementiae. Hoc vero encomium
non modo ad evangelii commendationem valet, sed
est eximia fidei nostrae fultura: quia testatur ver-
bum minime esse inane, sed in eo contineri certam
salutem.

Quae quum initio. Hic filium Dei primum
evangelii praeconem angelis opponit, et simul anti-
cipatione utitur ad tollendam dubitationem, quae
multis obrepere poterat. Neque enim edocti erant
ore Christi ipsius: quem magna ex parte nunquam
viderant. Si ergo solos homines intuiti essent, quo—
rum magisterio adducti erant ad fidem, minoris
fecissent quod ab illis didicerant. Ergo admonet
apostolus, a Christo nihilominus profectam esse
doctrinam, quae sibi per aliorum manus suit tra-
dita. Dicit enim fuisse Christi discipulos, qui a
Christo sibi mandata fideliter pertulerint. Ideo ver-
bum confirmandi usurpat: ac si diceret, non
fuisse rumorem sparsum sine capite, vel a dubiae
fidei testibus, sed qui graves habeat autores. Cae-
terum hic locus indicio est, epistolam a Paulo non
fuisse compositam. Neque enim tam humiliter loqui
solet ut se unum fateatur ex apostolorum discipulis:
neque id ambitione, sed quia improbi eiusmodi
praetextu, tantundem detrahere eius doctrinae molie-
bantur. Apparet igitur non esse Paulum qui ex
auditu se habere evangelium scribit, non autem ex
revelatione.

4. Simul attestante. Praeterquam quod habe-'
bant a filio Dei apostoli quod praedicarunt, Dominus
etiam miraculis tanquam solenni subscriptione, eorum
praedicationem approbavit. Ergo iniuriam faciunt
non tantum verbo Dei, sed etiam operibus, qui
non reverenter amplectuntur evangelium quod tali-
bus testimoniis commendatur. Tribus nominibus
miracula designat ad maiorem amplificationem. Porro
signa ideo vocantur, quod hominum mentes ex-
citant ad considerandum altius quiddam quam quod

2*

