419 EPIST. IAOOBI 420

prium cst erigere abiectos, ac praesertim qui sponte ι
se deiiciunt. Quisquis ergo firmam altitudinem ξ

appetit, propriae infirmitatis sensu deiectus, nihil

de se nisi humile cogitet. Bene alicubi Augustinus: ἰ
sicuti arborem, ut sursum crescat, profundas subtus ξ

radices agere oportet, ita quisquis in humilitatis
gd‘i'ffimfixum animum non habet, in ruinam suam

11. Ne detrahatis ὀπυόεεηιε fratres qui detrahit
fratri, aut iudicat fratrem suum, detrahit leyi, et iudi-
cat leyem: si autem iudicas leyem, non es factor leqis,
sed iudex. 12. Unus est leyislator, qui potest ser-
vare et perdere, tu quis es qui iudicas alterum?

11. Ne detrahatis. Videmus quantum operae
insumat Iacobus in corrigenda obloquendi libidine.
Semper enim superba est hypocrisis: atque a na-
tura sumus hypocritae, non sine aliorum contumelia
cupide nos efferentes. Alter etiam humano inge-
nio ingenitus est morbus, ut velit quisque suo ar-
bitrio alios omnes vivere. Hanc temeritatem pro-
prie castigat Iacobus hoc loco, quod vivendi legem
fratribus nostris audemus imponere. Detrac-
tionem ergo accipit pro calumniis omnibus, si-
nistrisque sermonibus qui ex maligno et perverso
iudicio manant. Late patet obloquendi malum. Sed
hic in una illa specie, quam dixi, proprie insistit:
nempe dum superciliose statuimus de aliorum factis
ac dictis, ac si nostra morositas illis pro lege esset:
dum secure damnamus quidquid nobis non arridet.
Talem confidentiam hic perstringi, ex ratione mox
addita patet.

Qui detrahit fratri. Significat tandem derogari
legi, quantum sibi quisque in fratres usurpat. De-
tractio igitur adversus legem reverentiae opponitur,
quam illi deferri a nobis decebat. Idem fere argu-
mentum tractat Paulus ad Romanos capite 14:
tametsi alia occasione inductus. Nam quum super-
stitio in ciborum delectu quosdam teneret: quod
sibinen putabant esse licitum, in aliis quoque dam-
nabant. Illic ergo admonet, unum esse Dominum
cuius arbitrio stamus ac cadimus omnes et ad cuius
tribunal sumus omnes sistendi. Unde concludit,
eum, qui fratres iudicat ex suo sensu, quod Dei
proprium est sibi arrogare. Iacobus autem repre-
hendit eos qui damnandis fratribus famam sancti-
tatis captant. Ideoque suam morositatem statuunt
divinae legis loco. Eadem tamen ratione pugnat
qua Paulus, nempe temere nos facere, si nobis im-
perium in fratrum vitam arripimus, quum lex Dei
nos omnes sinc exceptione in eundem cogat ordi-
nem. Docemur ergo, non esse nisi ex lege Dei
iudicandum.

,Non es factor leyz's, sed iudeae. Sic resolvi debet
oratio, Quum censoriam tibi potestatem vindices

 

supra legem Dei, iam eximis te a legis subiectione.
Ergo qui fratrem temere iudicat, excudit Dei iu-
gum: quia communi vivendi regulae se non sub-
mittit. Est igitur argumentum a contrariis: quia
legis observatio multum ab hac arrogantia dissi-
deat, quum homines stultae suae opinioni legis vim
ac autoritatem tribuunt. Unde sequitur, tunc nos
legem observare quum toti a sola eius doctrina

’ pendemus, nec aliunde discernimus inter bonum et

malum, sicuti etiam omnia hominum facta et dicta
exigi debent. Si quis obiiciat, sanctos tamen fore mundi
iudices: facilis est responsio, non competere in eos
eiusmodi honorem proprio iure: sed quatenus sunt
Christi membra. Quod autem nunc iudicant secun-
dum legem, in eo non sunt existimandi iudices:
quia Deo tantum suo et omnium iudici obedienter
subscribunt. Quantum ad Deum spectat, legis fac-
tor censeri non debet: quoniam eius iustitia lege
est superior. Fluit enim lex ex aeterna immensa-
que Dei iustitia, tanquam ex fonte rivulus.

12. Unus leyislator. Quum servandi perden-
dique potestatem cum legislatoris officio coniungit,
significat, totam Dei maiestatem ad se rapere eos
qui sibi ius fetandae legis vindicant. Atqui tales
sunt qui suum nutum aliis ingerunt pro lege. Me-
minerimus autem non de externa politia hic agi,
in qua locum habent magistratuum edicta aut leges:
sed de spirituali animae regimine, in quo solum
Dei verbum dominari convenit. Unus ergo Deus
est qui suis legibus conscientias iure subiectas ha-
bet: quemadmodum solus animae salutem vel inter-
itum habet in manu sua. Hinc constat quid de hu-
manis praeceptis sent-iendum sit, quae conscientiis
laqueum necessitatis iniiciunt. Modestiam in nobis
quidam desiderant quum papam vocamus Antichris-
tum, qui tyrannidem in animas exercet, se legis-
latorem faciens Deo aequalem. Atqui ex hocloco
longe plus colligimus: Antichristi scilicet membra
esse qui tales laqueos sponte induunt: et Christo
eatenus renuntiare dum illi non hominem tantum
mortalem, sed qui se adversus eum extollit, asso-
ciant. Est inquam praevaricatrix obedientia, et
quae diabolo exhibetur, dum alium admittimus ad
regendas animas legislatorem quam Deum.

Tu quis es. Putant quidam admoneri hic suo-
rum vitiorum reprehensores, ut inchoent a se ipsis
examen: ac dum reputant se nihilo esse aliis pu-
riores, tam severi esse desinant. Ego simpliciter
suam hominibus conditionem obiici puto, ut cogi·
tent quantum absint ab eo gradu in quem se eve-
hunt. Quemadmodum etiam Paulus loquitur: Tu
quis es qui alienum servum iudicas (Rom. 14, 4)?

13. Aye nunc, qm· dicitis, Hodie et eras eamus in
civitatem, et transiyamus illic annum unum, et mercemur,
et lucremur,- 14. qui nescitis quid cras fumrwm sit,

