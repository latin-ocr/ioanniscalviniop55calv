401

quorundam observantiae. Regia lex (meo iudicio)
dicitur ut via regia: plana scilicet, recta et aequa-
bilis: quae sinuosis diverticulis vel ambagibus tacite
opponitur. Secundo loco, quum eos dicit redar-
gui a lege qui personas accipiunt, lex in proprio
significatione capitur. Nam quum Dei mandata
iubeamur universos mortales amplecti: quisquis,
paucis exceptis, alios omnes reiicit, et interim melio-
ribus praefert maxime indignos, quum Dei vincu-
lum abrumpat, non minus quam ordinem invertat:
merito vocandus est legis transgressor.

10. Quisquis enim totam legem. Hoc tantum
sibi vult, Deum nolle cum exceptione coli, neque
ita partiri nobiscum, ut nobis liceat, si quid minus
adlubescit, ex eius lege resecare. Dura primo ad-
spectu haec sententia videtur quibusdam: quasi
Stoicorum paradoxo, peccata omnia aequalia facienti,
subscriberet: ac peraeque puniendum esse assereret,
qui una tantum in re deliquit, ac si tota vita ne-
quam et sceleratus fuisset. Sed nihil tale apostolo
in mentem venisse, ex contextu liquet. Semper
enim cur quidque dicatur, notandum est. Proximos
negat diligi, quum pars tantum aliqua ambitiose
eligitur, aliis neglectis. Hoc probat, quia non sit
erga Deum obedientia, ubi non est aequabile obse-
quendi studium quod Dei mandato respondeat.
Ergo sicuti simplex ac integra est Dei regula: ita
nos integritatem afferre convenit, ne quis nostrum,
quae coniungit ille, perperam separet. Adsit ergo
aequabilitas, si velimus rite obedire Deo. Exempli
gratia, Si quis iudex decem furta puniat, unum re-
linquat impunitum: hinc prodit obliquam animi sui
pravitatem, quod hominibus magis quam sceleribus
infensus fuerit. Nam quod in altero damnat, in
altero absolvit. Tenemus nunc Iacobi consilium:
nempe, si ex lege Dei rescindimus quod nobis
minus erit commodum: etiamsi in aliis partibus nos
praebeamus obsequentes, nos fieri omnium reos,
quia totam legem violamus in uno capite. Quam-
quam autem hoc dictum ad praesentis causae cir-
cumstantiam accommodat: sumptum est tamen ex
generali principio, quod Deus regulam vivendi
nobis praescripserit, quam a nobis lacerari fas non
est. Neque enim de aliqua legis parte hoc dicitur:
Haec est via: ambulate in ea: nec mercedem lex,
nisi universali obedientiae promittit. Stulte itaque
Scholastici, qui partialem (ut vocant) iustitiam pro
meritoria reputant. Atqui tam hic locus quam alii
complures, clare demonstrant nullam esse iustitiam
nisi in perfecta legis observatione.

11. Nam qui dixit. Probatio superioris sen·
tentiae: quia considerandus sit potius legislator
quam singula seorsum praecepta. Iustitia. Dei quasi
individuum corpus lege continetur. Quisquis ergo
caput unum legis transgreditur, Dei iustitiam, quan-
tum in se eet, labefactat. Deinde ut in una parte,

Uolsini opera. Vol. LV.

CAPUT II.

402

ita in singulis obedientiam nostram experiri vult
Deus. Quare transgressor est legis quisquis in ullo
mandato offendit: secundum illud: Maledictus qui
non impleverit omnia (Dent. 27, 26). Videmus
porro, ut transgressor legis, et omnium reus, idem
Iacobo significent.

12. Sic loquimini, el sic facile, ut per leyem
libertatis iudicandi. 13. Iudicium enim sine miseri-
cordia ei qui non praestiterit misericordiam.- σε ylaria-
ίαν misericordia adversus iudicium.

12. Sic loquimini. Quia nimium sibi blandie-
bantur, revocat eos ad legitimum tribunal. Nam
ideo se absolvunt homines sua opinione, quia se
divinae legis iudicio subtrahunt. Admonet igitur,
illuc facta omnia et dicta exigenda esse, quia Deus
ex lege sua iudicaturus sit mundum. Quia tamen
immodicum terrorem incutere poterat talis denun-
tiatio, corrigit vel mitigat duritiem quum addit,
legem libertatis. Audimus enim quid dicat
Paulus (Galat. 3, 10): Quicunque scilicet sub lege
sunt, maledictioni esse obnoxios. Quare iudicium
legis per se reatus erit mortis aeternae. Verum
nomine libertatis, a legis rigore nos liberari
significat. Hic sensus non male quadrat. Quam-
quam si quis propius expendat quod mox sequitur,
videtur Iacobus aliud quiddam velle: ac si dixisset:
Nisi legis rigorem subire vultis, ne sitis in proxi·
mos nimis rigidi. Lex enim libertatis tantundem
valet atque Dei clementia, quae nos a legis male-
dictione liberat. Atque ita uno contextu haec
legenda erunt cum sequentibus, ubi de iuvandis
pauperibus disseret.

13. Iudicium enim. Applicatio est proximae
sententiae ad praesens institutum: si modo secun-
dam, quam attuli, expositionem sequi libet. Docet
enim, quoniam sola Dei misericordia stamus, eam
debere nos praestare eis, quos Dominus ipse nobis
commendat. Haec vero singularis est humanitatis
et beneficentiae commendatio, quod Deum nobis
fore misericordem pollicetur si fratribus tales fueri-
mus. Non quod Dei misericordiam promereatur
haec nostra qualiscunque qua prosequimur homines:
sed quos Deus adoptavit, ut illis sit indulgens ac
facilis pater, eos vult imaginem suam in terra
gestare ac referre: iuxta illud Christi: Estote miseri-
cordes, sicut pater vester coelestis, etc. Notandum
ex adverso, quod nihil durius aut magis horren-
dum Dei iudicio potest denuntiare. Unde sequitur
plusquam miseros esse ac perditos quicunque ad
veniae asylum non confugiunt.

Et ⁸qloriatur. Ac si diceret: Sola est Dei
misericordia quae nos a iudicii formidine liberat.
G l 0 ria ri enim accepit, pro victricem aut superio-
rem esse. Iudicium enim damnationis toti mundo

26

