451

destituimur. Quare dubitationi occurrit Petrus, his
verbis, Dominus inopiae vestrae satis superque suc-
curret, donoc in aeternum eius regnum ingressi
fueritis. Regnum Christi appellat: quia nonnisi eo
duce et auspice, in coelum contendimus.

12. Itaque non vieyliyam. Quia eorum memoriae
vel studio diffidere videmur quos saepe commone-
facimus de re aliqua, modeste excusat apostolus,
quod fidelibus rem notam et penitus eorum animis
infixam inculcare tamen non desinat: nempe quia
hoc postulet rei gravitas et magnitudo. Vos qui-
dem, inquit, probe tenetis quaenam sit evangelii
veritas: neque vos quasi fluctuantes confirmo, sed
in re tanta monitiones nunquam sunt supervacuae:
quare nunquam molestae esse debent. Simili etiam
excusatione utitur Paulus ad Romanos eapite 15, 14,
Persuasus sum, inquit, de vobis fratres, quod re-
ferti sitis intelligentia, ut possitis alii alios monere.
Sed confidentius scripsi vobis, quasi in memoriam
reducens. Praesentem veritatem nominat,
in cuius possessionem certa fide iam ingressi erant.
Fidem ergo ipsorum commendat, quo constantius
in ea infixi maneant.

13. Iustum autem arbitror. Hic clarius ex-
primit quam utilis adeoque necessarius sit monitio-
num usus: quia fideles excitare convenit: alioqui
enim obrepit a carne torpor. Utcunque igitur
doctrina non indigeant, utiles tamen monitionum
stimulos esse dicit: ne securitas et indulgentia (ut
fieri solet) quod recte didicerunt obruat, et tandem
exstinguat. Addit alteram causam eur magis ad
hoc sit intentus: quia breve sibi tempus restare
noverit. Strenue, inquit, tempore utendum est:
Dominus enim mihi manifestavit non diuturnam
mihi fore vitam in hoc mundo. Hinc colligimus,
sic temperandas esse monitiones, ne populus, cui
volumus prodesse, sibi iniuriam fieri putet: sic rur-
sus cavendas esse offensiones, ut tamen doctrina
liberum cursum habeat, et exhortationes non ces-
sent. Haec autem moderatio apud eos locum habet
quibus acrior obiurgatio non convenit: sed qui
blande potius iuvandi sunt, quum ad officium sponte
sint propensi. Docemur etiam Petri exemplo, quo
brevius nobis superest vitae spatium, diligentius ad
munus nostrum exsequendum incumbere. Vulgo
quidem nobis non datur finem nostrum praescire:
sed qui vel aetate sunt provecta, vel minus firma
valetudine, talibus indiciis de vitae suae brevitate
admoniti, magis sedulo instare sibi debent, ut mature
peragant quod Dominus iniunxit. Imo qui robustis-
simi sunt, et adhue in medio aetatis flore, quia
tamen non tam diuturnum obsequium praestare
Deo possunt, quam optandum esset: mortis propin-
quae memoria acuere se ad eandem sollicitudinem
debent: ne bene agendi occasio pigre et segniter
ad opus accedentibus effluat. Interea non dubito

EPIST. PETRI 11

 

 

452

quin plus autoritatis et ponderis doctrinae suae
acquirere voluerit Petrus, quum sibi curae futurum
dicit ut post mortem suam quae tunc instabat,
harum rerum sint memores. Nam si quis paulo
post ex hac vita migraturus, nos alloquitur, eius
voces quodammodo vim testamenti habent, maiore-
que revercntia solent a nobis excipi.

14. Depositurum hoc tabernaculum. Ad verbum
est: Brevis tabernaculi huius depositio. Hac lo-
quutione, et postea discessus nomine, mortem de-
signat. Quod notare operae pretium est: nam hino
docemur quantum ab interitu mors differat. Porro
hinc nimius mortis horror nos consternat: quia neo
satis reputamus quam fluida sit et evanida haec
vita, nec perpetuum nobis vitas futurae statum
proponimus. Quid autem Petrus? mortem pronun-
tiat exitum esse e mundo, ut alio migremus, nempe
ad Dominum: formidolosa igitur esse nobis non
debet, ac si pereundum nobis esset quum morimur.
Pronuntiat, depositionem esse tabernaculi, quo dun-
taxat obtegimur ad breve tempus. Non ergo est
cur aegre feramus, inde nos abduci. Subest autem
tacita antithesis inter caducum tabernaculum et per-
petuum domicilium: quam Paulus explicat 2. Corinth.
cap. 5, 1. Quod dicit, revelatum sibi esse a Christo,
hoc non ad genus mortis, sed ad tempus pertinet.
Quomodo autem, si Babylone oraculum aceepit de pro-
pinqua morte, Romae crucifixus est? Certe nisi maria
et terras momento transvolaverit, procul ab Italia
mortuum esse constat. Nam quod papistae, ut sibi
Petri cadaver vindicent, Babylonios se faciunt, et
Romam dicunt a Petro vocari Babylonem, id suo
loco refutabitur. Quod de memoria harum rerum
post mortem suam habenda dicit, huc pertinet ut
posteri a mortuo etiam discant. Neque enim aetatis
modo suae rationem habuerunt apostoli, sed nobis
etiam prodesse voluerunt. Quare utcunque mortui
sint, vivit ac viget eorum doctrina. Et nostrum
est ex eorum scriptis proficere, perinde ac si palam
essent ipsi nobis ante oeulos.

16. Neque enim fabulas subtiliter exeoyitatas se-
quuti, notam vobis fecimus Domini nostri Iesu Christi
potentiam et adventum: sed spectatores faeti eius
mayrlzificentiae. 17. ξαρ-θρα enim a Deo patre bonorem
ῖίοὲοἵῗεβέεῗῑῖῧξῖξέἑωῗε &2225‘22-32052‘3 mm
placui. 18. Et lianc vocem uos audivimus, dum esse-
mus in monte sancto cum illo.

16. Neque enim fabulas. Plurimum animi hoc
nobis addit, quum scimus nos in re certa laborare.
Itaque ne fideles aerem se verberare putent in suis
laboribus, ad praedicandam evangelii certitudinem
iam deseendit: ae quidquam a se proditum negat,
nisi optime compertum ac indubiae fidei. Hinc

 

