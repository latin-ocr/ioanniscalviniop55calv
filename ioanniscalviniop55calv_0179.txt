313

lumen verum iam lucet. 9. Qui dicit se in luce esse,
et fratrem suum odit, in tenebris est adhuc. 10. Qut
diligit fratrem suum, ire luce manet, et offendiculum
in eo non est. 11. Qui vero fratrem suum odit, m
tenebris est, et intenebris ambulat, nec scit quo vadat:
quia tenebrae ezeaecarunt oculos eius.

Fratres, non mandatum etc. Explicatio superioris
doctrinae, quod scilicet amare Deum sit servare
eius mandata. Non temere autem pluribus verbis
in hoc insistit. Primum scimus ut semper odiosa
sit vel suspecta novitas: deiude non facile insuetum
iugum suscipimus: ad haec, ubi certum aliquod
doctrinae genus sumus amplexi, quidquam in ea
mutari vel novari, nobis molestum est. His de
causis admonet Iohannes, nihil se docere de caritate,
nisi quod iam ab initio auditum fidelibus, usu ipso
inveteraverit. Alii vetustatem secus exponunt: quod
scilicet non aliam nunc in evangelio vivendi regu—
lam praescribat Christus, quam Deus olim sub lege.
quue verissimum est. Nee repugno quin hoc sensu
paulo pest evangelii sermonem appellet vetus man-
datum. Verum hoc tantum nunc velle arbitror,
Haec prima esse evangelii rudimenta, sic ipsos a
principio fuisse institutos: non esse cur refugiant
quasi insolitum, quo pridem imbutos esse oportebat.
Nam relativum causae loco poni apparet: vetus
ergo nominat, non quod ante multa saecula traditum
fuerit patribus: sed in quo edocti fuerant statim
a primo religionis ingressu. Id autem plurimum
ad fidem asserendam valet: quia statuere debent.
lectores, ab eodem Christo profectum esse, a quo
evangelium habent.

Mandatum vetus est. Vetustatis nomen hoc
loco longius extendi probabile est. Plenior enim
est oratio, quum dicit, sermo, quem audistis ab
initio, est vetus mandatum. Ac (meo quidem
iudicio) significat non debere accipi evangelium
quasi doctrinam nuper natam: sed quae a Deo
prodierit, sitque aeterna eius veritas. Ac si diceret,
Non debetis evangelii antiquitatem metiri temporis
spatio, quo vobis allatum est: si quidem illic pate-
fecta vobis fuit aeterua Dei voluntas. Non solum
ergo hanc pie vivendi regulam vobis tradidit Deus,
quum vocati primum estis ad Christi fidem: sed
eadem semper illi fixa probataque fuit. Et sane
haec demum antiquitas censeri debet, fidemque et
reverentiam meretur, quae originem habet a Deo.
Nam hominum figmenta, quantumvis longa annorum
praescriptione, non tantum autoritatis acquirent, ut
obruant Dei veritatem.

8. Rursum mandatum novum. Non videntur
mihi interpretes, apostoli mentem assequuti esse.
Novum enim dicit, quod Deus quotidie suggerendo
veluti renovat, ut se in eo tota vita exerceant
fideles: quia nullum sit illis praestantius expeten-

CAPUT II.

 

314

dum. Nam quae pueri discunt rudimenta, postea
locum cedunt altiori et solidiori doctrinae. Contra
Iohannes negat eiusmodi esse doctrinam de fratribus
diligendis. quae tempore obsolescat: sed perpetuo
vigere, ut non minus sit ultima perfectio, quam
tyrocinium. Porro hoc necesse fuit addi: quia.⁷ ut
curiosi plus iusto sunt homines, bona pars semper
novi aliquid cupide appetit. Hinc simplicis doctrinae
fastidium, quod innumera errorum portenta gignit:
dum quisque novis subinde arcanis inhiat. Ubi
autem hoc constitutum est, Dominum in eodem
pergere tenore, ut in eo quod didicimus, tota vita
nos retineat: iniectum est huiusmodi cupiditatibus
fraenum. Ergo qui ad sapientiae metam pertingere
cupit, quod ad vitam recte instituendam attinet,
ille iu caritate proficiat.

Quae est veritas. Probat ratione quod dixit:
quia hoc uno caritatis mandato, quod ad institutionem
vitae spectat, constat tota Christi veritas. Quae
porro exspectanda est alia maior revelatio? Nam
Christus certe omnium finis est ac complementum:
proinde veritatis nomeu huc spectat, ut subsistant
quasi in meta. Nam pro complemento vel absoluto
statu accipitur. Christum illis coniungit, ut mem-
bris caput: ac si diceret, corpus ecclesiae non aliam
habere perfectionem: vel tunc solide Christo unitos
sore, si sanctus amor inter ipsos mutuo vigeat. Alii
secus exponunt, Quod est veritas in Christo, etiam
in vobis est, sed non video quorsum id spectet.

Quia tenebrae transeunt. Praesens tempus loco
praeteriti. Significat enim, simul ac Christus illu-
xit, nos habere plenum intelligentiae fulgorem.
Non quod sapiat quisque fidelium primo die quan·
tum oportet (nam et Paulus se eniti testatur ut
apprehendat quod nondum assequutus est (Philip.
3‚12), sed quia Christi notitia ad discutiendas tene-
bras sola sufficit. Ergo necessarii sunt quoti-
diani progressus: et prius suam auroram habet
cuiusque fides, quam ad meridiem perveniat. Sed
quia eiusdem doctrinae tenorem continuat Deus, in
qua proficere nos iubet: merito evangelii cognitio
verum lumen dicitur, ubi Christus sol iustitiae af-
fulget. Ita via praecluditur hominum audaciae,
qui evangelii puritatem corrumpere suis figmentis
tentant: ac tuto universam papae theologiam ana-
themate damnare licet, quae hoc verum lumen pror-
sus obscurat.

9. Qui dicit se in luce. Prosequitur suam meta-
phoram. Dixit caritatem unicam esse regulam ad
quam exigenda sit vita: dixit hanc legem nobis in
evangelio praescribi: dixit postremo illic esse quasi
meridianam lucem, quae oculos nostros intuitu sui
retinere debet. Nunc ex adverso colligit, caecutire
omnes ac in tenebris errare qui a caritate alieni
sunt. Quod autem prius amorem Dei posuit, nune
fratrum, nihilo plus est repugnantiae quam inter

