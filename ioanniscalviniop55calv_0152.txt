263

ergo radices in nobis agat, ut deinde proferat con-
sessionis fructum.

16. Cum mansuetudine. Valde necessaria ad-
monitio. Nisi enim ad modestiam compositae sint
mentes, statim contentiones ebulliunt. Mansuetudo
autem tam superbiae et ventosae ostentationi, quam
nimio fervori opponitur. Huic merito timorem
coniungit: nam ubi obtinet Dei reverentia, omnem
animorum ferociam domat: praesertim vero efficit
ut placide tractemus Dei mysteria. Nam inde
oriuntur contentiosae disputationes, quod bona pars
minus honorifice quam decebat, de coelestis sa-
pientiae magnitudine sentiens, profana audacia effer-
tur. Quare si Deo fidei nostrae confessionem pro-
bare volumus, absit omnis iactantia, facessat omnis
eontentio.

szscientiam habentes. Quia parum autoritatis
habet sermo absque vita, ideo fidei professioni
bonam conscientiam adiungit. Videmus enim pleros-
que satis prompta esse lingua, et multa libere
effutire, nullo tamen profectu, quoniam vita non
respondet. Deinde sola est conscientiae integritas,
quae nobis dat fiduciam loquendi ut oportet. Nam
qni multa garriunt de evangelie, vita autem dissoluta
coargui possunt impietatis, non modo se faciunt
ridiculos sed doctrinam ipsam prostituunt impiorum
calumniis. Cur enim nuper iubebat nos ad de-
fensionem paratos esse, si quis fidei nostrae rationem
postulet: nisi quod Dei doctrinam nostrum est
vindicare a sinistris suspicionibus quibus eam gra-
vant imperiti? Atqui parum hic valebit linguae
patrocinium, nisi vita simul respondeat. Ideo dicit,
ut pudefiant qui vituperant bonam vestram in
Christo conversationem, quia tanquam maleficis ob-
loquuntur. Ac si diceret, si nihil habent adversarii
quod carpant in vobis, nisi quia Christum sequi·
mini, tandem ipsos malitiae suae pudebit: vel saltem
innocentia vestra ad eos refutandos sufficiet.

17. Praestat euim benefaciendo (si ita fert vo-
luutas Dei) pati, quam malefaciendo. 18. Quia et
Christus semel pro peccatis passus est, iustus pro
iniustis, ut ruos adduceret Deo, mortificatus quidem
carue, vivificatus autem spiritu.

17. Praestat enim. Hoc non ad proximam
modo sententiam, sed ad totum complexum pertinet.
Loquutus est de fidei professione, quae illo tempore
periculosa erat: nunc dicit multo esse melius si
quid incommodi pro bonae causae defensione susti-
neant, sic iniuste pati, quam si ob sua flagitia
plectantur. Haec consolatio arcana potius medita-
tione quam longo verborum circuitu percipitur.
Passim quidem hoc apud profanos scriptores occur-
rit, satis esse praesidii in bona conscientia, quid-
quid malorum accidat, et perferre necesse sit. Lo-

EPIST. PETRI I

 

264

qunti sunt illi animose, sed tune demum vere fortis
erit animus, si in Deum respiciat. Ideo hauc ex-
ceptionem addidit Petrus, si ita ferat voluntas
Dei. Nam his verbis admonet, si quid iniuste
patimur, id non fortuito accidere, sed certo potius
Dei arbitrio: Deum autem nihil velle aut statuere
nisi optima causa, pro confesso assumit. Quare
hoc solatii semper habent in suis miseriis fideles,
quod sciunt se Deum habere testem: deindeque
agnoscunt ab eo se in arenam deduci, ut sub eius
auspiciis fidei suae specimen edant.

18. Quia et Christus semel. Alia consolatio,
quod si in afflictionibus nostris sumus nobis bene
conscii, exemplo Christi patimur: unde sequitur,
nos beatos esse. Simul autem probat a fine mortis
Christi, minime consentaneum esse ut ob maleficia
nostra plectamur. Christum enim passum esse docet,
ut nos adduceret Deo. Quid hoc sibi vult, nisi
nos Christi morte ita fuisse Deo consecratos, ut illi
vivamus et moriamur? Sunt igitur duo huius
sententiae membra. Prius est, ferendas esse aequo
animo persequutiones, quia filius Dei nobis viam
monstret. Alterum vero, quod quum in Dei obse·
quium addicti simus Christi morte, non ob delicta
nostra, sed ob iustitiam pati deceat. Hic tamen
moveri potest quaestio: Annon fideles castiget Deus,
quoties alicunde affligi patitur. Respondeo, saepe
quidem fieri ut Deus poenas ipsis, quas meriti sunt,
irroget. Neque, hoc Petrus negat: sed admonet
quantum hoc sit solatii, habere coniunctam cum
Deo causam. Quomodo autem peccata Deus in iis
non puniat, qui persequutionem sustinent propter
iustitiam, et quo sensu vocentur innocentes, proximo
cap. videbimus.

Mortificatus quidem. Hoc iam magnum erat,
nos filio Dei esse conformes, quum sine causa pa-
timur: sed accedit aliud consolationis argumentum,
felicem mortis Christi exitum fuisse: quia etsi passus
est propter infirmitatem carnis, resurrexit in virtute
spiritus. Ergo Christo nihil obfuit crux, neque
mors, quum vita palmam obtinuerit. Hoc autem
ideo dictum est, ut sciamus (quemadmodum etiam
Paulus admonet [2. Cor. 4, 10]) nos in corpore
nostro ferre mortificationem Christi, quo vita eius
manifestetur in nobis. Caro hic pro externo ho-
mine capitur, spiritus pro divina potentia, qua
Christus victor a morte emersit.

19. In quo et iis qui in specula eraut spiritibus,
profectus praedicavit: 20. quum increduli fuissent
olim, quum semel exspectabatur Dei patientia in diebus
Noe: dum apparabatur arca, in qua paucae, hoc est,
octo animae servatae sunt per aquam. 21. Cuius
fiyurae respondens baptismus, uos quoque salvos red-
dit: rzon abiectio sordium carnis, sed bonae conscientiae
eramen apud Deum per resurrectionem Iesu Christi:

 

