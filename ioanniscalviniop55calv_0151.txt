261

bendos optimum erit remedium, si immodicos ter·
rores, divini auxilii fiducia vicerimus. Porro non
dubium est quin alludere Petrus ad locum Iesaiae
voluerit, qui habetur cap. 8. Nam quum Iudaei
adversus Dei prohibitionem profanis mundi opibus
munire se appeterent, prophetam suum admonet
Deus, ne illorum exemplo trepidet. Quamquam
Petrus timoris nomen videtur in diversum sensum
trahere. Passive enim accipitur a propheta, qui
populum incredulitatis ideo accusat, quod quum
auxilio Dei fretus, fortiter deberet pericula contem-
nere, metu sic prostratus et fractus erat, ut undi-
que illicita subsidia accerseret. Atqui Petrus aliter
timorem accipit, nempe pro formidine, quam sua
violentia et truculentis minis impii nobis incutere
solent. Ergo a prophetae sensu recedit: sed in eo
nihil est absurdi. Neque enim eius consilium fuit,
exponere prophetae locum: tantum indicare voluit,
nihil ad patientiam esse aptius, quam quod Iesaias
praescribit: nempe ut Deo tribuamus suum hono-
rem, tota animi fiducia in eius potentiam recum-
bentes. Si quis tamen interpretari malit Petri verba
Ne timueritis eorum timorem, ac si dixisset,
Nolite quemadmodum infideles, vel filii huius mundi
solent, expavescere, quia de providentia Dei nihil

CAPUT 111.

 

tenent: non valde repugno, nisi quod (meo iudicio)
coacta expositio foret. Nec vero de ea re laboram Ι
dum est, quando hic Petrus singula prophetae verba
interpretari noluit: sed tantum in ea parte insistere,
quod intrepide stabunt fideles, nec ulla perturbatione
ullove metu a recta officii sui linea dimoveri un-
quam poterunt, si Dominum exercituum sanctificent.
Porro haec sanctificatio ad circumstantiam praesen-
tis causae restringi debet. Unde enim fit ut metu
obruamur, et putemus nos esse perditos, dum ali-
quid periculi impendet, nisi quia plus potentiae ad
nocendum homini mortali deferimus, quam Deo ad
servandum? Salutis nostrae custodem se fore pro-
mittit Deus: eam contra evertere impii conantur.
Nisi nos sustentet Dei promissio, annon eum affi-
cimus iniuria et quodammodo profanamus? Docet
igitur propheta, honorifice sentiendum esse de Do-
mino exercituum, quod utcunque omnia machinentur
impii ad nos perdendoS‚ et magnis etiam viribus
instructi sint, ipse unus ad salutem nostram satis
superque sit potens. Ideo addit Petrus, in cordi-
bus vestris. Nam si penitus animis nostris in-
sideat haec persuasio, opem a Domino promissam
nobis sufficere, optime ad repellendos omnes infide-
litatis metus erimus muniti.

Parati autem sitis semper ad responsionem cuivis
poscenti a vobis rationem eius, quaein vobis est, spei,
16. cum mansuetudine et timore, conscientiam habentes
bonam: ut in quo vobis obtrectant, tanquam maleficis,

262

pudefiant, dum infamant bonam vestram in Christo
conversationem.

Tametsi haec nova praeceptio est, pendet tamen
ex superioribus. Nam exigit a fidelibus eam con-
stantiam, ut adversariis intrepide respondeant de
fide sua. Haec autem pars est eius sanctificationis

¹ cuius nuper meminit: quia tunc vere suum honorem

exhibemus Deo. quum nec metus nec pudor a recta
fidei professione nos impedit. Caeterum non prae-
cise iubet Petrus ut ubique et semper, et apud
omnes promiscue asseramus ac publicemus quidquid
nobis a Domino datum est. Nam in hunc finem
Dominus suos spiritu discretionis instruit, ut iudi-
cent quando, et quousque, et apud quos loqui ex-
pediat. Tantum iubet paratos esse ad responsionem,

' ne sua socordia vel ignavo carnis metu Christi

doctrinam impiorum ludibriis silendo exponant.
Summa ergo huc tendit, debere nobis in promptu
esse fidei confessionem, ut eam proferamus quoties
opus est, ne increduli ex nostro silentio totam reli-
gionem quam sequimur damnent. Porro notandum
est, Petrum hic non mandare ut, quacunque de re
agitata fuerit quaestio, parati ad eam solvendam
simus. Neque enim omnium est de quovis argu-
mento disserere. Atqui haec generalis est doctrina,
quae ad rudes et idiotas pertinet. Ergo non aliud
sibi vult Petrus, nisi ut infidelibus palam faciant
Christiani, se Deum pure colere, et religionem ha-
bere sanctam ac rectam. Atque in eo nihil est
difficultatis. Esset enim nimis absurdum, quum de
fide nostra quispiam inquirit, nihil nos proferre ad
eius defensionem. Danda enim semper opera est
ut omnes agnoscant nos Deum timere, pieque ac
reverenter sentire de legitimo eius cultu. Hoc
etiam exigebat temporis ratio. Perquam odiosum
et infame erat christianum nomen: multi nefariam
multisque sacrilegiis refertam esse sectam putabant.
Summa igitur in Deum perfidia fuisset, si rogati
neglexissent pietatis suae testimonium reddere. quue
(meo iudicio) significat apologiae nomen quo Petrus
utitur: nempe ut Christiani testatum mundo face-
rent, se procul ab omni impietate, veraeque pietatis
corruptela abesse: quo nomine imperitis suspecti
erant. Spes hic per synecdochen pro fide capitur.
Neque tamen (ut dictum est) requirit Petrus ut
distincte et subtiliter sciant de singulis fidei arti-
culis disputare: sed tantum ut ostendant fidem in
Christum verae pietati esse consentaneam. Hinc
vero colligimus, perperam Christianorum nomine
omnes abuti, qui nihil certi tenent, nec quidquam
habent quod respondeant de fide sua. Sed rursum
expendi sedulo debet quod dicit, eius quae in
vobis est spei. Significat enim eam demum
confessionem probari Deo, quae ex corde manat:
quia nisi intus resideat fides, frustra garriet lingua:

17⁸

