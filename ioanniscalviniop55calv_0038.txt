51 Episr. Al) nEssimsos· ⁴ :32

per evangelium. Sciamus ergo apostolum de uni-
versa Dei ‹locu-ina concionari, quum dicit vivum
esse et efficacem. Ita Paulus testatur (2. Cor. 2, 16),
ex suu praedicatione prodire odorem mortis in mor-
tem incredulis, vitae in vitam fidelibus: ut Deus
nunquam frustra loquatur quin alios ad salutem
adducat, alios praecipiter in exitium. Haec est
ligandi ot solvendi potestas qua Dominus apostolos
suos instruxit. Haec est spiritualis potentia de qua
Paulus gloriatur, 2. ad Corinthios cap. 10, 4. Et
sane nunquam iu Christo salutem nobis promittit
quin ex adverso vindictam incredulis denuntiet, qui
Christum respuendo mortem sibi accersunt. Prae-
terea notandum est apostolum hic de verbo Dei
disserere quod hominum ministerio ad nos affertur.
Delirae enim sunt illae cogitationes, atque etiam
perniciosae, internum quidem verbum esse efficax:
sed quod prodit ex ore hominis esse mortuum,
omnique carere effectu. Fateor sane efficaciam non
provenire ex lingua hominis, nec in sonitu ipso
residere: sed totam spiritui sancto debere acceptam
ferri: hoc tamen non impedit quominus spiritus
virtutem suam proferat in verbo praedicato. Deus
enim quia non per se loquitur, sed per homines,
sedulo huc incumbit, ne ideo contemptim excipiatur
sua doctrina quod homines sint eius ministri. Sic
Paulus, quum evangelium nominat potentiam Dei,
data opera ornat hoc titulo suam pradicationem,
quam aliis probrosam videbat esse, ab aliis con-
temni. Et quum alibi (Rom. 10, 8) docet salutem
nobis conferri per fidei doctrinam, nominatim eam
esse exprimit quae praedicatur. Videmus ut semper
Deus ex professo doctrinam, quae nobis hominum
opera administratur, commendet, quo nos contineat
in eius reverentia. Porro quum vivus sermo
vocatur, subaudienda est relatio ad homines, quod

melius patet ex secundo epitheto: ostendit enim ¹

qualis haec sit vita, quum efficacem deinde no-
minat. Nam apostoli consilium est docere qualis
sit erga nos verbi usus. Metaphoram gladii aliis
etiam in locis scriptura usurpat: sed apostolus sim-
plici comparatione non contentus sermonem Dei
quovis gladio penetrantiorem esse dicit,
et quidem utrinque scindentes quia tunc fre-
quens erat gladiorum usus, qui partem unam ob-
tusam habentes, altera tantum scindebant.
Pertinyens usque, ete. Nomen animae saepe
idem valet quod spiritus: sed quum simul iun-
guntur, prius comprehendit sub se affectus omnes:
posterius facultatem quam vocant intellectualem,
significat. Ita Paulus, 1. Thessal. capite 5, 23,
quum Deum precatur ut integrum eorum spiritum
et animam et corpus conservet usque in adventum
Christi, nihil aliud sibi vult quam ut intellectu et
voluntate externisque actionibus puri et casti ma-
neant. Similiter Iesaias, cap. 26, 9, quum dicit:

 

Anima mea desideravit tc noctu, spiritu meo quae·
sivi tc. Hoc certe intelligit, se ita quaerendo Deo
intentum esse, ut mentem simul et cor illuc applicet.
Scio ulios secus interpretari: sed mihi facile omnes
sani, ut spero, assentientur. Nunc veniamus ad
praesentem locum. Pertingit verbum Dei ad divi-
sionem animae et spiritus: hoc est, examen habet
de tota hominis anima: inquirit enim in cogitationes,
voluntatem cum suis omnibus desideriis scrutatur.
Eodem pertinet quod subiicit de compagibus et
medullis. Significat enim nihil esse tam durum
aut solidum in homine, nihil tam reconditum quo
non perveniat haec verbi efficacia. Hoc est quod
dicit Paulus, 1. ad Corinthios capite 14, 24, valere
prophetiam ad coarguendos et diiudicandos homines:

ut occulta cordis in lucem prodeant. Et quum offi-

cium Christi sit retegere, proferreque in medium
cogitationes ex cordis latebris: id per evangelium
magna ex parte efficit. Est igitur sermo Dei κριτι-
κὸς, quia mentem hominis quasi ex labyrinth0‚ quo
prius tenebatur implicita, in lucem cognitionis educit.
Nullae enim densiores sunt tenebrae quam infideli·
tatis: et hypocrisis horrendum in modum nos ex-
caecat. Tenebras illas discutit sermo Dei, hypocrisin
profligat. Hinc discretio vel diiudicatio haec, cuius
meminit apostolus: quoniam vitia, quae sub falsa
virtutum specie latebant, cognosci incipiunt absterso
fuco. Quod si in suis latebris ad tempus manent
reprobi, sentiunt tamen demum illuc quoque verbi
lucem penetrasse, ut non effugiant Dei iudicium.
Hinc fremitus eorum, adeoque furor: quia nisi verbo
perculsi essent, non ita proderent suam insaniam,
cuperent enim eludere, vel tergiversando effugere
vim ipsius. Dissimulare etiam cuperent: hoc illis
Deus non permittit. Ergo quoties vel obloquuntur,
vel excandescunt adversus Dei verbum, vim eius,
quamlibet invitos ac repugnantes, intus sentire se
fatentur.

13. Nec ulla est creatura, ete. Copula hic (meo
iudicio) causalem particulam valet: nam ut con-
firmet illud, verbo Dei quidquid in homine abscon-
ditum est diiudicari, argumentum a natura Dei
sumit. Nulla, inquit, creatura est quae lateat oculos
Dei. Ergo nihil tam profundum erit in anima ho-
minis quod non extrahatur in lucem eius verbo
quod autorem suum refert. Sicuti enim officium
Dei est scrutari corda: ita hanc cognitionem verbo
suo exercet. Hoc dum non considerant interpretes,
verbum Dei scilicet instar conti esse, quo experitur
et inquirit quid in cordibus nostris lateat: violenter
torserunt hunc totum locum, nec tamen se expediunt.
At omnem difficultatem tollit ratiocinatio ista, verbo
Dei sincere et serio cordis affectu esse obediendum:
quia Deus, qui cordium est cognitor, has partes
assignaverit verbo suo, ut penetret ad intimas usque
cordis cogitationes. Fefellit etiam interpretes am-

 

