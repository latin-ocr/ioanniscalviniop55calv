CAPUT Ι.

1. Deus olim multifariam multisque modis lo-
quutus patribus per prophetas, 2. Extremis hisce
diebus loquutus est nobis per filium, quem constituit
haeredem omnium, per quem etiam saecula condidit.

1. Deus olim, etc. Hoc exordium ad commen-
dationem doctrinae Christi pertinet. Neque enim
reverenter tantum excipiendam esse docet⁷ sed in
ea sola acquiescendum. Quo id melius intelligatur,
notanda est singulorum membrorum antithesis. Pri·
mum, filium Dei prophetis opponit: deinde nos
patribus: tertio variam ac multiplicem loquendi ra-
tionem, quam Deus apud patres tenuit, postremae
revelationi, quae nobis per Christum allata est. Sed
in hac diversitate uuum tamen Deum nobis pro=
ponit: ne quis putet legem cum evangelio pugnare,
vel alium esse huius, quam illius autorem. Itaque
ut summam huius propositionis teneas, haec tibi
figura pingenda est:

Deus loquutus est
Olim per prophetas: Nunc per filium.
'I'unc patribus: Nunc autem nobis.
Tunc multifariam: Nunc ut in fine temporum.

Hoc iacto fundamento, consensus inter legem
et evangelium statuitur: quia Deus qui semper est
sui similis, et cuius sermo constans est, ac immobilis
veritas, utrisque communiter est loquutus. Sed no-
tandum est inter nos et patres discrimen: quia
aliter olim apud eos sermonem temperavit quam
hodie apud nos. Ac primum quidem apud illos
prophetis usus est: nobis vero proprium filium le-
gatum constituit. Conditio igitur nostra in hac
parte iam potior est. Porro iu ordine prophetarum
censetur et Moses: ut sit unus ex eorum numero,
qui filio sunt longe minores. Iu modo quoque re-
velationis excellimus, Nam visionum et reliqui re-
giminis diversitas, quae fuit sub veteri testamento,
argumento erat, nondum statum esse, fixumque re-
gimen, quale rebus optime compositis esse decet.
Huc pertinet quod dicit, multifariam multisque
modis. Eandem enim formam perpetuo usque in
finem prosequutus esset Deus, si fuisset illa numeris
omnibus absoluta. Sequitur ergo, varietatem fuisse

 

imperfectionis notam. Porro has duas voces ita
accipio, ut multifariam referam ad diversas tempo-
rum vices. Est enim graece πολυμερῶςτ quod licebit
ad verbum transferre, per multas partes. Quemad-
modum fieri solet, quum in posterum plenius loqui
instituimus. Πολυτρὸπῶς vero diversitatem (meo iu-
dicio) in forma ipsa designat. Quum nobis lo-
quutum esse dicit, his postremis temporibus,
significat non amplius esse causam cur exspectatione
novae revelationis simus suspensi. Neque enim
particularis est sermo quem attulit Christus, sed
extrema clausula. Hoc sensu, novissimum tempus
et. dies novissimos accipiunt apostoli. Atque id
etiam est quod intelligit Paulus quum scribit (1. Cor.
10, 11), in nos fines aetatum incidisse. Quod si
nunc postremum loquutus est Deus⁷ huc usque pro-
gredi convenit: quemadmodum etiam quum eo per-
veneris, sistendus est gradus. Quorum utrumque
cognitu valde necessarium est. Nam et Iudaeis
magnum erat impedimentum quod non reputabant
Deum in aliud tempus distulisse pleniorem doctri-
nam. Itaque Iege sua contenti non properabant
ad metam. Ex quo autem Christus apparuit, con-
trarium malum grassari coepit in mundo. Appetunt
euim homines ultra Christum pergere. Quid enim
est aliud totus papatus quam huius limitis trans-
gressio, quem figit apostolus? Proinde sicuti omnes
invitat hoc loco spiritus Dei ut ad Christum usque
perveniant: ita novissimum sermonem cuius me-
minit, transsilire prohibet. Denique sapientiae nostrae
terminus hic in evangelio locatur.

2. Quem constituit haeredem. His encomiis ornat
Christum, ut nos in eius reverentiam adducat. Nam
quum illi omnia subiecerit pater, ad eius imperium
nos quoque pertinemus. Et simul indicat, nihil
inveniri posse extra ipsum boni, quum haeres sit
universalis. Unde sequitur, nos et miserrimos esse,
et bonorum omnium inopes, nisi ille uos suis opibus
iuvet. Porro hunc honorem iure deberi filio Dei
addit, ut omnium habeat potestatem, quia per ipsum
omnia sint condita: quamquam haec duo Christo
tribuuntur diverso respectu. Per ipsum enim creatus
est mundus, quatenus aeterna est Dei sapientia:
quae omnium eius operum ab initio directrix fuit.
Atque hinc colligitur Christi aeternitas. Fuisse

