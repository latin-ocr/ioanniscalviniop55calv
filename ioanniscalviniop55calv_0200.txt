347

tur, expavefacti, ab evangelio discedunt. Spiritus
autem longe diversum remedium praescribit: no
temere scilicet et absque delectu quamlibet doctri-
nam rccipiunt fideles. Cavendum igitur nc opinio-
num varictute offensi, doctores una cum verbo Dei
vnloro iubeamus. Sed hoc temperamentum suffi-
ciat, non esse promiscue omnes audiendos. Nomen
spiritus, metonymice accipio pro eo, qui spiri-
tus dono se praeditum csse iactat ad obeundum
prophetae munus. Nam quum nemini permissum
sit privato suo nomine loqui, nec fides loquentibus
habenda sit, nisi quatenus spiritus sancti sunt
organa: quo plus autoritatis haberent prophetae,
hoc elogio Deus ipsos ornavit, ac si eos eximeret
ex communi homiuum numero. Spiritus ergo vcca-
bantur qui linguam tantum praebentes oraculis
spiritus sancti, ministram eius personam quodam-
modo sustinebant: nihil proferebant ex proprio
sensu, nec privato suo nomine prodibant iu medium.
Huc autem spectabat tam honorificus tit-ulus, ne
quid ob ministri contemptum verbi Dei reverentiae
decederet. Nam Deus semper verbum suum ex
hominum ore non secus excipi voluit, quam si
palam ipse e coelo apparuisset. Hic se medium
iniecit Satan: et quum falsos doctores supponeret
ad verbum Dei adulterandum, nomen quoque illis
imposuit, sub quo melius fallerent. Ita pseudo-
prophetae superciliose et plenis buccis semper sibi
arrogare soliti sunt quidquid Deus in servos suos
honoris contulerat. Videtur autem consulto aposto-
lus hoc nomine usus esse, ne suis larvis nos de-
cipiant qui falso Dei nomen praetendunt: quem-
admodum videmus hodie permultos nudo ecclesiae
titulo obstupefieri, ut se in aeternum interitum papae
addicere malint, quam illi quidquam vel minimum
autoritatis abrogare. Notanda est igitur ista con-
cessio. Poterat enim dicere apostolus, non esse
quibusvis hominibus credendum: sed quoniam falsi
doctores spiritus titulum mentiebantur, eum sic
ipsis relinquit, ut simul admoneat frivolum ac
nugatorium esse, nisi re ipsa exhibeant quod pro-
fitentur: stultos vero esse qui ad solum honorifici
tituli strepitum attoniti, de re inquirere non audeant.

Probate spiritus. Quia non omnes verae sunt
prophetiae, apostolus hic pronuntiat revocandas esse
ad examen. Alloquitur autem non modo totum
ecclesiae corpus: sed etiam singulos fideles. Sed
quaeritur unde nobis ista discretio. Qui respondent,
verbum Dei regulam esse ad quam exigi oporteat
quidquid in medium proferunt homines, neque illi
nihil dicunt, neque totum. Concedo probandas esse
verbo Dei doctrinas: verum nisi adsit spiritus pru—
dentiae, nihil aut parum proderit verbum Dei
habere ad manum, cuius interpretatio nobis non
constabit. Quemadmodum, exempli gratia, aurum
igne aut lydio lapide probatur: sed ab iis qui artem

ffl‘ffi'r. IOHANNIS

 

 

348

tenent. Nam imperitis, nec lapis lydius, neque
ignis usui esse poterit. Ergo ut simus idonei
iudices, necesso est nos discretionis spiritu donari
et dirigi. Quia autom frustra boc nobis praeciperet
apostolus, nisi iudicandi facultas suppeteret, certo
statuendam cst, pios nunquam destitutum iri spiritu
prudentiae, quoad expediet, modo eum a Domino
postulent. Sed ita demum ad veram discretionem
nos spiritus diriget, si omnes nostros sensus verbo
subiicimus. Est enim (ut dictum est) instar lydii
lapidis: imo longe pluris esse nobis debet: quoniam
ea demum legitima est doctrina, quae inde sumpta
est. Sed hic nascitur difficilis quaestio: quia si
penes singulos ius ct arbitrium erit iudicandi, nihil
unquam certi constitui poterit: quin potius vacilla-
bit tota religio. Respondeo, duplex esse doctrinae
examen: privatum, et publicum. Privatum, quo
unusquisque fidem suam stabilit, ut tuto acquiescat
in ea doctrina quam a Deo novit protectam esse.
Neque enim alibi quam in Deo tutam et tran-
quillam stationem invenient conscientiae. Publicum
examen ad communem ecclesiae consensum et
πολιτὲιαν spectat. Nam quia periculum est ne in-
surgant fanatici homines, qui se temere iactent
spiritu Dei esse praeditos: necessarium est hoc re-
medium, ut simul conveniant fideles, et rationem
pii purique consensus quaerant. Caeterum quum
vetus illud proverbium nimis verum sit, Quot sunt
capita, tot esse sensus: certum est hoc esse singu-
lare Dei opus, ut domita omni pervicacia, nos unum
sentire, atque in puram fidei unitatem coalescere
faciat. Quod autem hoc praetextu quaecunque un-
quam in conciliis decreta sunt, pro certis oraculis
papistae volunt haberi, quia ecclesia semel probavit
ex Deo esse: id nimis est frivolum. Nam utcunque
illa sit ordinaria consensus quaerendi ratio, pium
sanctumque concilium cogere, ubi controversiae ex
Dei verbo definiantur: nunquam tamen Deus cuius-
libet concilii decretis nos alligavit. Nec vero simul
ae in unum aliquem locum coierunt episcopi centum
vel plures, protinus sequitur eos rite invocasse
Deum, et ex ore eius sciscitatos quidnam verum
esset. Imo nihil clarius est, quam a sincero Dei
verbo saepe eos recessisse. Ergo hic quoque valere
debet examen quod praescribit apostolus, ut spiritus
probentur.

2. In hoc coynoseite. Specialem notam apponit,
qua melius discernere veros prophetas a falsis liceat.
Quamquam hic tantum repetit quod prius habuimus,
Christum scilicet, sicuti scopus est ad quem recta
fides collimat, ita scopulum esse ad quem impin·
gunt omnes haeretici. Quamdiu itaque in Christo
manemus, salva res est: ubi autem ab eo disceditur,
periit fides, et exinanita est omnis veritas. Caete-
rum meminerimus quid haec confessio contineat.
Nam quum dicit apostolus Christum venisse,

 

