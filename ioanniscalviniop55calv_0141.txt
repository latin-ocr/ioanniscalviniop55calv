245

regem referunt, multum falluntur. Est igitur haec
communis ratio ad commendandam omnium ma-
gistratuum autoritatem, quod mandato Dei praesunt
et ab eo mittuntur: unde sequitur (quemadmodum
et Paulus docet) Deo resistere qui potestati ab eo
ordinatae non se obedienter submittunt.

In vindictam. Secunda ratio est cur politicum
ordinem reverenter amplecti et colere deceat: quia
in commune bonum humani generis constitutus est
a Domino. Nimium enim feri et belluini sumus,
nisi nobis cordi sit publica utilitas. Hoc itaque in
summa vult Petrus, quum Deus mundum conservet
magistratuum ministerio, quicunque eorum imperium
detrectant, eos esse humani generis hostes. Sumit
autem duo illa membra, quibus reipublicae statum

contineri tradit Plato, bonorum honorem scilicet‚'

et malorum poenam. Nam antiquitus non modo
constitutae erant poenae improbis, sed bonis etiam
praemia. Caeterum quamvis saepe contingat non
recte distribui honores, nec rependi bene meritis
praemia: hic tamen non poenitendus est honor,
quod boni saltem sub fide et tutela magistratuum
vivunt, quod non expositi sunt improborum violentiae
et iniuriis, quod inter leges et iudicia multo quietius
vivunt, suamque existimationem retinent melius,
quam si singuli nullo fraeno cohibiti ad suum ar-
bitrium viverent. In summa, haec singularis est
Dei benedictio, quod improbis non licet quidquid
libet. Obiici tamen hie posset, reges et alios ma-
gistratus saepe sua potentia abuti, et tyrannica
saevitia grassari magis quam legitimum imperium
exercere. 'Pales fere erant magistratus, quum scripta
suit haec epistola. Respondeo, tyrannos et similes
non facere suo abusu quin maneat semper firma
Dei ordinatio: quemadmodum non evertitur per-
petua coniugii institutio, si uxor vel maritus aliter
se gerat quam decet. Ergo utcunque aberrent ho-
mines, non tamen suo loco movetur fixus a Deo
scopus. Si quis iterum excipiat, non obediendum
esse principibus qui sacrum Dei ordinem, quantum
in se est, pervertunt, adeoque immanes sunt bellnae,
quum magistratus imaginem Dei referre debeant.
Respondeo, tanti debere fieri a nobis ordinem a
Deo positum, ut tyrannis etiam, qui imperium ob-
tinent, honor habeatur. Quamquam alia est clarior
solutio, nnllam unquam fuisse vel posse cogitari
adeo saevam et effraenem tyrannidem, in qua non
appareat aliqua aequitatis species. Deus enim nun-
quam hominum improbitate ordinem istum sic ex-
tingui patitur, quin lineamenta quaedam semper
appareant: deinde genus regiminis quamvis deforme
et corruptum, melius tamen sit et utilius quam
ἀναρχία.

15. Sic enim est voluntas. Redit ad superiorem
illam doctrinam, ne detur incredulis maledicendi
occasio: tametsi minus exprimit quam prius dixerat.

CAPUT II.

 

246

Tantum enim dicit os obstruendum esse stultis.
Summa est, sic vivendum esse, ut increduli qui
obloqui nobis volunt, obmutescere cogantur. Lo-
quutio quam usurpat, obstruere ignorantiam,
quamvis propter novitatem dura sit, sensum tamen
non obseurat. Praeterquam enim quod incredulos
appellat stultos, notare vult quam habeant cau-
sam maledicendi: nempe quia Deum ignorant. Gae-
terum quod mente et ratione incredulos privat, inde
colligimus, rectam intelligentiam non esse nisi in
Dei notitia. Ergo quantumvis sibi in suo acumine
placeant increduli, et aliis etiam prudentes videantur:
spiritus tamen Dei, stultitiae ipsos damnat: ut dis-
camus non alibi quam in Deo sapere, sicuti extra
ipsum nihil est solidi. Modum autem praescribit
cohibendae infidelium maledicentiae: nempe bene-
faciendo. Quo verbo complectitur omnia humani-
tatis officia, quibus defungi nos oportet erga proxi-
mos. In his continetur obedientia erga magistratus,
sine qua unitas inter homines coli non potest. Si
quis obiiciat, nunquam adeo studiosos fore bene-
faciendi fideles quin male audiant ab incredulis:
prompta est responsio, apostolum hic eos minime
eximere a calumniis et probris: sed intelligit non
habituros incredulos obloquendi materiam, utcunque
maxime cupiant. Porro ne quis exciperet, incre-
dulos nequaquam dignos esse ad quorum nutum
vitam componant filii Dei: Petrus nominatim ad-
monet, obstringi nos Dei mandato, ad os illis ob-
struendum.

16. Ut liberi. Est prolepsis qua occupat quae
a nonnullis de libertate filiorum Dei obtendi sole-
bant. Nam ut ingeniosi natura sunt homines in
suis commodis captandis: multi, evangelii initio
liberos se putabant, ut sibi tantum viverent. Hoc
ergo delirium corrigit Petrus, breviter ostendens
quantum ab effraeni licentia differat Christianorum
libertas. Ac primo velum aut praetextum malitiae
esse negat: quo significat, non ideo esse datam ut
proximos laedamus, aut quidquam illis afferamus
incommodi. Haec igitur vera est libertas, quae
nemini damnosa est vel noxia. Ut hoc confirmet,
eos pronuntiat liberos qui Deo serviunt. Unde
colligere promptum est, hunc esse finem nostrae
libertatis, ut promptiores et magis expediti simus
ad obsequium Dei. Neque enim aliud est quam
manumissio a peccato: atqui peccato dominium tol-
litur, ut se in subiectionem iustitiae domines addi-
cant. In summa, est libera servitus, et serva li-
bertas. Nam sicuti servos Dei esse nos oportet,
ut hoc bono fruamur: ita moderatio requiritur in
ipsius usu. Hoc modo liberae quidem sunt con-
scientiae, sed hoc non obstat quin Deo serviamus,
qui etiam hominibus nos subiicit.

16⁸

