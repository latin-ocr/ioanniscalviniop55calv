165

fide ex diaboli tyrannide asserimur in libertatem:
et eadem fide hostes nostros profligamus‚ omnes-
que inferorum munitiones concidunt.

31. Fide Ralzab. Tametsi primo adspectu vide-
tur hoc exemplum ob personae ignobilitatem minus
illustre, ac prope indignum esse quod in hoc ordine
recenseatur: congruenter tamen neque abs re cita-
tur ab apostolo. Hactenus ostendit, patriarchas,
quibus Iudaei plurimum honoris ae reverentiae de-
ferebant, nihil gessisse laude dignum nisi per fidem:
quaecunque Dei beneficia erga eos memoratu digna
exstiterunt, fuisse eiusdem fidei effectus. Nunc
vero docet, mulierem alienigenam, et apud suos non
infimae tantum conditionis, sed quae meretrix
fuerat, in ecclesiae corpus per fidem fuisse insitam.
Unde sequitur, eos qui maxime excellunt, nullius
coram Deo pretii esse, nisi ex fide aestimentur:
contra vero in societatem angelorum adoptari qui
inter profanos et reprobos vix prius locum habe-
bant. Porro fidei Rahab Iacobus quoque testimo-
nium reddit (2, 25): et facile estex sacra historia colli-
gere, mulierem hanc vera fide fuisse praeditam. Sibi
enim certo persuasum esse profitetur quod Deus
Israelitis promiserat: et quasi victores iam essent
quos metus ab accessu terrae prohibebat, veniam
sibi ac suis dari petit: neque ea in re homines
considerat, sed Deum ipsum. Huius fidei testimo-
nium est, quod non sine vitae periculo exploratores
hospitatio recipit. Ergo fidei beneficio, a communi
urbis suae interitu salva evadit. Nomen mere-
tricis ad amplificandam Dei gratiam positum est.
Sunt qui ΠΙἹῙ vertunt hospitam, quasi quaestum ex
caupona fecerit: sed quum hoc nomen ubique scrip-
tura pro meretrice usurpet, nulla est ratio cur aliter
hoc loco interpretemur. Rabini, quia hoc absurdum
turpeque suae genti esse putabant, si dicerentur ex-
ploratores meretricis hospitio usi esse: coactam ety-
mologiam excogitarunt. Sed inanis fuit ille timor:
ideo enim in historia Iosuae nominatim epithetum
hoc ΠΙἹῙΠ additur, ut sciamus exploratores clanculum
venisse in urbem Iericho, et ibi in domo meretricia
latuisse. Quamquam hoc ad anteactam vitam re-
ferri certum est: resipiscentiae enim testis est fides.

32. Ec quid amplius dico? deficiet enim me tem-
pus narrantem de Gedeon, Barac, et Samson, et
Iephte, et David, et Samuel, et prophetis: 33. qui
per fidem expuynaverunt regna, operati sunt iustitiam,
adepti sunt promissiones. obturarunt ora leonum, 34. ecc-
struxerunt vim iynis, effuyerunt aciem yladii, robusti
facti sunt ex infirmitate, fortes redditi sunt in proe‘
lio, profliyarunt exercitus alienorum.

32. Et quid amplius dieo? Quia timendum
erat ne singula exempla referendo fidei laudes ad

paucos homines restringeret, praeoccupat, ac dicit, ⁵

EPJS'P. AD HEBRAEOS

 

166

nullum fore finem si singulis insistat: quum id ip-
sum, quod de paucis narravit, ad totam Dei eccle-
siam pertineat. Ac primum quidem medium illud
tempus inter Iosue et Davidem designat, quo Do—
minus iudices excitavit ad gubernandum populum:
quales fuerunt quatuor isti de quibus meminit, Ge-
deon, Barac, Samson et Iephte. Ridiculum

, sane erat, Gedeonem cum trecentis hominibus in-

gentem hostium exercitum aggredi: lagenas mani—
bus concutere. plus quam inane erat terriculamentum.
Barac longe impar erat hostibus, et tantum mulieris
unius consilio regebatur. Samson homo rusticanus,

, et qui non aliis quam agriculturae armis se exer-

cuerat, quid poterat contra tam superbos victores,
quorum potentia subactus fuerat totus populus?
Quis Iephte facinus initio temeritatis non damnasset,
qui vindicem populi iam deplorati se profitetur?
Sed quoniam Deum omnes sequuntur ducem, et
eius promissione animati iniunctum sibi munus
suscipiunt, spiritus sancti testimonio ornantur. Ergo
quidquid laudabile gesserunt, fidei apostolus tribuit,
quamquam nullus est eorum cuius fides nou claudi-
caverit. Gedeon ad arma sumenda tardior est
quam par sit, nec se Deo committere, nisi diffi-
culter, audet. Barac initio trepidat, ut fere convi-
tiis Delborae sit cogendus. Samson concubinae
blanditiis victus suam et totius populi salutem in-
considerate prodit. Iephte in concipiendo stulto
voto praeceps, in solvendo nimis pertinax, pulcherri-
mam victoriam crudeli filiae suae morte deformat.
Ita in omnibus sanctis semper invenietur aliquid
reprehensibile. Fides tamen etiamsi mutila sit ao
imperfecta, Deo probari non desinit. Quare non est
quod nos frangant vel exanimant vitia quibus la-
borgmus, modo fide pergamus in vocationis nostrae
sta ιο.

De David. Sub nomine Davidis complectitur
omnes pios reges, quibus Samuelem et prophetas
adiungit. Proinde in summa docere vult, regnum
Iuda in fide fuisse fundatum, et fide ad extremum
stetisse. Vulgo notae erant plurimae Davidis vic-
toriae, quas de hostibus reportaverat. Nota erat
Samuelis integritas, et summa virtus in gubernando
populo. Nota erant Dei beneficia quibus sanctos
prophetas ac reges prosequutus fuerat. Apostolus
affirmat nihil horum esse, quod non fidei acceptum
referri debeat. Porro ex innumeris Dei beneficiis
quaedam duntaxat attingit, ut inde generaliter col-
ligant Iudaei, quemadmodum semper Dei manu
conservata fuit ecclesia per fidem, sic neque hodie
aliam rationem esse qua illa erga nos beneficum
sentiamus. David toties victor rediit domum, Eze-
chias ab infirmitate convaluit, Daniel ex fovea
leonum salvus et intactus emersit, socii eius in
camino ardenti, non secus ac in rosido prato, laeti
ambularunt. Horum omnium si causa fuit fides,

11*

