ARGUMEN'PUM.

Hanc epistolam non sine certamine olim recep-
tam a multis ecclesiis fuisse, ex Hieronymi Euse-
biique testimonio notum est. Sunt etiam hodie
nonnulli qui eam autoritate dignam non censeant.
Ego tamen, quia nullam eius repudiandae satis
iustam oausam video, libenter eam sine controversia
amplector. Nam quod videtur capite secundo, gra-
tuitae iustificationis doctrina convelli, facile hoc suo
loco diluemus. Quod autem parcior in praedicanda
Christi gratia videtur, quam apostolo conveniat:
certe non est ab omnibus exigendum ut idem argu-
mentum tractent. Multum a stylo Davidis distant
Solomonis scripta. Nam quum hic posterior for-
mando externo homini, et tradendis politicae vitae
praeceptis magis sit intentus: illum assidue de spiâ€”
rituali tum Dei cultu, tum conscientiae pace, Dei-
que misericordia, et gratuita salutis promissione
concionari, notum est. Atqui non facit haec diver-
sitas ut alterum probando, alterum damnemus.
Quin etiam inter ipsos evangelistas tantum est dis-
criminis in illustranda Christi virtute, ut reliqui
tres cum Iohanne comparati, vix scintillas habeant
pleni fulgoris qui in ipso tam conspicuus apparet.
Et tamen omnes peraeque exosculamur. Quare mihi
ad epistolam hanc recipiendam satis est, quod nihil
continet Christi apostolo indignum: multiplici vero

sententiae de patientia, de invocatione Dei, de coe-
lestis doctrinae praestantia et fructu, de humilitate,
de sanctis exercitiis, de linguae continentia, de
colenda pace, de reprimendis cupiditatibus, de prae-
sentis vitae contemptu: et similes, quas sigillatim
suis locis excutiemus. Porro de autore maior ali-
quanto est dubitandi ratio. Certum quidem est,
non esse Zebedaei filium, quem Herodes paulo post
Domini resurrectionem occidit. Veteres fere con-
sentiunt, fuisse unum ex discipulis, cognomine Ob-
liam, et Christi consanguinem, qui ecclesiae hiero-
solymitanae praefuerit. Et eundem esse arbitrantur,
quem Paulus in epistola ad Galatas, Petro et Io-
hanni annumerat, quos dicit pro columnis habitos.
Atqui inter tres columnas numerari unum ex dis-
cipulis, et supra decem apostolus efferri, mihi non
est probabile. Potius itaque in hanc coniecturam
inclino, illum e quo loquitur Paulus, fuisse Alphaei
filium. Quamquam 11011 nego alium fuisse ecclesiae
hierosolymitanae praefectum: et quidem ex disci-
pulorum collegio. Nam apostolus non oportuit
certo loco alligari. Uter autem ex duobus huius
epistolae scriptor fuerit, asserere meum nonest. Fuisse
certe Obliam illum maximae apud Iudaeos autori-
tatis, vel inde patet, quod quum factione impii pon-
tificis crudeliter necatus esset: Iosephus urbis ex-

doctrina scatet, cuius utilitas ad omnes christianae cidium aliqua ex parte eius morti imputare non

vitae partes late patet. Sunt enim hic insignes

dubitat.

