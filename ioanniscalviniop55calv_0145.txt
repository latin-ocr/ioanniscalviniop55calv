253

erravimus. Caeterum in ovium nomine nulla est
propria notatio: nam pecudibus nos comparat: sed
tota vis est in epitheto, quod propheta exponit,
addens, unumquemque declinasse in suam viam.
Sensus est igitur, nos omnes alienos esse a via
salutis, et tendere in exitium, donec Christus nos
ex dissipatione colligat. quue melius patet ex
membro opposito, quum dicit conversos esse ad
pastorem. Quicunque enim a Christo non re·
guntur, eos tanquam devias pecudes in errore va—
gari pronuntiat. Ita erroris damnatur tota. mundi
sapientia, quae se Christo regendam non submittit.
Insignes autem sunt isti duo tituli, quod Christus
animarum sit episcopus et pastor. Neque enim
timendum est quin fideliter vigilet pro eorum sa-
lute, qui in eius ovili et custodia se continebunt.
Etsi autem eius officium est, nos integros corpore et
anima praestare.- Petrus tamen animas eaeprimiss
quia spirituali suo praesidio nos custodit hie coelestis
pastor in vitam aeternam.

CAPUT III.

1. Similiter mulieres subiectae sint propriis ma-
ritis: ut etiam si qui sunt inereduli sermoni, per
uxorum conversationem absque sermone lucrifiant.
2. Considerantes puram vestram in timore conversa-
tionem. 3. Quarum ornatus sit non externus, in
plicatura capillorum et circumpositione auri, aut pal-
liorum amictu: 4. sed interior cordis homo, qui in
incorruptione situs est placidi et quieti spiritus: qui
spiritus coram Deo pretiosus est.

Alterum subiectionis ordinem nunc persequitur,
quum iubet uxores viris suis subesse. Et quoniam
plus coloris ad excutiendum iugum habere videntur
quae viris infidelibus coniunctae sunt, nominatim
eas admonet officii: ac peculiarem esse causam
ostendit cur magis sedulo parere debeant, nempe
ut probitate sua viros alliciant ad fidem. Quod si
maritis impiis mulieres obedientiam debent, multo
promptiores ad obsequium esse convenit, si maritos
habeant fideles. Sed absurdum videri possit quod
tradit Petrus, lucrifieri posse virum Domino
absque sermone. Ubi enim erit illud: fides ex
auditu (Rom. 10, 17)? Respondeo‚ non sic intelli-
genda esse Petri verba, quasi sola vitae sanctitas
incredulos adducat ad Christum: sed quia mollit
ac temperat eorum animos, ut a pietate minus ab·
horreant. Nam sicuti mala exempla offendiculo
sunt: sic bona non parum adiuvant. Significat
ergo Petrus, mulieres sancte et honeste vivendo hoc
posse consequi, ut etiam tacentes, maritos pracpa-
rent ad amplexandam Christi fidem.

2. Considerantes puram. Franguntur enim animi

CAPUT III.

254

quantumvis a recta fide alieni, dum vident ita com-
positos fidelium mores. Nam quia Christi doctrinam
non tenent, eam aestimant ex vita nostra, fieri
ergo non potest quin Christianismum laudent, qui
ad puritatem et timorem instituit.

3. Quarum ornatus. Alterum exhortationis
membrum: ut mulieres parce et modeste se ornent.
Scimus enim in hac parte plus iusto curiosas esse
ac cupidas: quare non abs re Petrus hanc in ipsis
vanitatem corrigere studet. Tametsi autem sump-
tuosum ornatum in genere reprehendit: species
tamen quasdam designat: ne capillos arte crispent
vel torqueant, ut solebant ad eam rem calamistro
uti: aut alias componant in cincinnos. Deinde ne
aurum circumponant capiti: in his enim praecipue
luxus eminet. Nunc quaeritur an simpliciter usum
auri damnet apostolus in ornatu corporis. Si quis
verba urgeat, non miuus pretiosas vestes quam
aurum prohibet: subiicit enim continuo post, amic-
tum palliorum. Atqui immodici rigoris esset, om-
nem in vestibus nitorem et elegantiam simpliciter
vetare. δί materia nimis sumptuosa dicitur, eam
Dominus creavit. Artificia etiam scimus ab ipso
prodiisse. Non igitur quemvis cultum reprehendere
voluit Petrus: sed morbum vanitatis, quo mulieres
laborant. Duo in vestitu spectanda sunt, commo-
ditas et decorum: partes autem decori sunt, medio-
critas et modestia. Proinde si lascive pexa et
compta incedit mulier, si luxum et pompam osten-
tat, excusari non potest eius vanitas. Qui obiiciunt,
rem esse indifferentem ac liberam hoc vel illo modo
se vestire, nullo negotio refelli possunt. Nimia
enim elegantia et superfluus splendor, omnis denique
excessus, ex animi vitio oritur. Porro ambitio,
superbia, luxus affectatio, et alia huiusmodi, non
sunt res mediae. Quorum igitur animi ab omni
vanitate purgati erunt, rite temperabunt omnia, ut
modum non excedant.

4. Sed interior cordis homo.
diligenter notanda est. Dicebat Cato, qui anxie
occupantur in corporis cultu, animi cultum negli-
gere: ita Petrus cohibendae mulierum cupiditati
hoc remedium affert, ut excolendis animis studium
potius suum addicant. Cordis nomine, non dubium
quin totam animam significet. Simul ostendit in
quo spiritualis mulierum ornatus consistat, nempe
in spiritus mansueti et quieti incorruptione. In-
corruptio (meo iudicio) rebus fluxis et caducis,
quae ad corporis ornatum serviunt, opponitur.
Itaque Erasini versio a genuino sensu dissidet. In
summa, intelligit Petrus animae ornatum non simi-
lem esse flori emarcido, nec in evanido splendore
positum, sed esse incorruptibilem. Quum dicit
spiritum tranquillum et quietum, proprias mu-
lierum virtutes notat: nihil enim est quod hunc
sexum magis deceat, quam placidum et sedatum

Haec antithesis

