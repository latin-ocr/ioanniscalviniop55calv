87 nris'r. An flammeos ยน 88

sunt. mortales: quo indicatum suit abrogandum esse
aliquando ius sacerdotii, quemadmodum finem ha-
bebut corum vitu. Scriptura autem nullam comme-
morat mortem Melchisedec, quum narrat solutas illi
fuisso decimas: ita ius sacerdotii illius nullo tem-
poris spatio terminat, quin potius subindicat aeternae
esse durationis. Hoc autem ideo additum est ne
videatur posterior lex (ut moris est) priori quidquam
derogasse. Excipi enim alioqui poterat, ius illud,
quo potitus olim erat Melchisedec, esse iam obso-
letum: quia aliam legem Deus per Mosen tulisset,
qua illud transferebat ad Levites. Sed occurrit
apostolus quum dicit, ad tempus decimas Levitis
solutas fuisse, quia non semper viverent, Melchise-
dec vero, quia immortalis sit, retinere usque in
finem quod a Deo semel illi datum est.

9. Decimatus est ipse Levi. Longius procedit,
ne ipsum quidem Levi qui tunc in lumbis Abra-
hae erat, immunem ab eadem subiectione fuisse:
quia Abraham decimas solvendo se et posteros sa-
cerdotio Melchisedec subiecerit. Sed hic exadverso
posset obiici, eadem ratione Iuda quoque, ex cuius
semine genitus fuit Christus, fuisse decimatum.
Verum hic nodus facile solvetur, si quis duo ex-
pendat quae inter Christianos extra controversiam
constituta esse debent. Neque enim simpliciter
Christus, unus quilibet hominum inter Abrahae filios
censetur, sed privilegio singulari eximitur a communi
ordine. Atque hoc est quod dicebat (Matth. 22, 42):
Si filius est Davidis, quomodo eum David Domi-
num appellat? Videmus ergo iam ut argumentum
perperam a Levi ad Christum ducatur. Deinde
quum Melchisedec Christi sit figura, minime con-
sentaneum esset rationi, illum quasi committi cum
hoc in certamen. Tenendum est enim illud vulgare
dictum: Quod subordinatur, non pugnat. Itaque
figura quum infra veritatem snam subsidat, illi ne-

quaquam opponi debet, aut potest. Parium enim<

est talis conflictus. His quinque membris apostolus
comparationem Christi et Melchisedec absolvit: quo
refellitur eorum commentum qui praecipuam in ob-
latione panis et vini similitudinem quaerunt. Vide-
mus apostol-um singula hic accurate et propemodum
scrupulose excutere. Nomen hominis, sedem regni,
perpetuitatem vitae, ius decimarum, benedictionem
persequitur. In his certe minus erat momenti quam
in oblatione. Dicemus ne oblivione lapsum esse Dei
spiritum, ut dum rebus minutis immoratur, quod
praecipuum erat et maxime ad causam valebat,
omiserit? Quo magis tot veteres ecclesiae doctores
hac opinione occupatos fuisse miror, ut in oblatio-
nem panis et vini insisterent. Sic autem loquuntur,
Christus sacerdos est secundum ordinem Melchisedec.
Atq'ui panem et vinum Melchisedec obtulit. Ergo
panis et vini sacrificium Christi sacerdotio convenit.
Copiose posthac de sacrificiis veteribus apostolus

 

disseret: de hoc novo sacrificio panis et vini nullum
faciet verbum. Unde ergo hoc in mentem venit
ecclesiasticis scriptoribus? Certe ut error errorem
trahere solet, quum ipsi sacrificium in Christi coena
nullo eius mandato finxissent, adeoque coenam adnl-
tcrussent addito sacrificio: colores postea hinc inde
accersere conati sunt, quibus errorem suuni fuca-
rent. Arrisit haec panis et vini oblatio, et nullo
iudicio protinus arrepta est. Nam qu1s concedat
homines illos perspicaciores spiritu Dei luisse?
Atqui si recipimus quod tradunt, damnandus inco-
gitantiae erit Dei spiritus a quo res tanta non esset
animadversa: praesertim quum hanc quaestionem
tractaret ex professo. Hinc constituo, veteres sibi
finxisse sacrificium, de quo nunquam Moses cogita-
verat. Neque enim scribit Melchisedec panem et
vinum obtulisse Deo, sed potius Abrahae et comi-
tibus. Haec eius verba sunt: Egressus est illi ob-
viam Melchisedec rex Salem, ac protulit panem et
vinum: et erat idem sacerdos Dei altissimi, et be-
nedixit illum. Prius illud quod narrat, regium fuit,
lassos ex praelio et itinere reficere: benedictio ad
munus sacerdotale pertinebat. Ergo si quid my-
sterii habuit oblatio, non aliter in Christo comple-
tur, nisi dum esurientes nos et lassitudine confectos
pascit. Caeterum bis ridiculi sunt papistae, qui
postquam negarunt, in missa esse panem et vinum,
de panis et vini sacrificio garriunt.

11. Porro si consummatio per leviticum sacer-
dotium erat (populus enim sub eo leyem accipit). quid
adhuc opus fuit secundum ordinem Melchisedec alterum
emoriri sacerdotem, et non secundum ordinem Aaron
dici? 12. Etenim dum transfertur sacerdotium, ne-
cessario etiam fit leyis translatio. 13. Certe is de
quo haec dicuntur, alterius fuit tribus particeps, esc
qua nemo adstitit altari. 14. Clarum enim est quod
ex tribu Iuda natus sit Dominus noster, de qua tribu
nihil loquutus est Moses, quod ad sacerdotium spectat.

11. Si consummatio. Ex eodem testimonio col-
ligit apostolus, abrogatum fuisse Christi adventu
vetus testamentum. Hactenus de officio personaque
sacerdotis disseruit. Sed quia sacerdotium Deus in-
stituerat sanciendae legis causa, illo abolito, sequi-
tur hanc quoque cessare. Hoc ut melius intelligatur,
tenendum est axioma, Nullum foedus inter Deum
et homines firmum ratumque esse nisi sacerdotio
fulciatur. Ideo dicit apostolus, legem fuisse veteri
populo impositam sub levitico sacerdotio: quo signi-
ficat non modo illud regnasse tempore legis, sed
eius stabiliendae causa, ut diximus, fuisse institutum.
Iam sic ratiocinatur: Si perfecta fuisset ecclesiae
administratio sub ordine Aaron, quorsum oportuisset
ad diversum ordinem redire? Nam in perfectione
nihil mutatur. Sequitur ergo, administrationem

