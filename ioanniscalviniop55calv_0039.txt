53 CAPUT IV. 54

bigua loquutio, πρὸς ὃν ἡμῖν ὁ λόγοςε nam verterunt,
ad quem nobis est sermo. Atqui potius vertendum
erat, cum quo nobis est ratio: cuius orationis hic
cst sensus, Deum esse qui nobiscum agit: vel cum
quo nobis est negotium, ideoque non esse ludendum
quasi cum homine mortali. Sed quoties verbum
cius nobis proponitur, contremiscendum esse: quia
nihil ipsum lateat.

14. Habentes igitur pontificem magnum qui coelos
impressus est, Iesum filium Dei, teneamus confessionem.
15. Neque enim babemus pontificem qui compati non
possit infirmitatibus nostris: sed in omnibus tentatum,
secundum similitudinem, absque peccato. 16. Acceda-
mus iyitur cum fiducia ad thronum qratiae, ut ob-
tineamus misericordiam, et qratiam inveniamus in
auxilium opportunum.

14. Habentes iyitur. Hactenus disseruit de
Christi apostolatu, nunc ad secundum eius munus
transit. Diximus enim duplicem personam filio Dei
fuisse impositam quum ad nos missus fuit, nempe
doctoris et sacerdotis. ltaque postquam hortatus
est apostolus Iudaeos ut obedienter amplectantur
Christi doctrinam: nunc demonstrat quem fructum
eius sacerdotium attulerit. Atque hoc secundum
est ex duobus membris disputationis quam tractat.
Apposite autem sacerdotium connectit cum aposto-
latu, quum admonet hunc utriusque esse finem, ut
perveniamus ad Deum. Illatione utitur, quia prius
hoc etiam caput attigerat, Christum esse nobis pon-
tificem: sed quia sacerdotii vis non percipitur nisi
ex doctrina, hanc viam sterni oportuit, ut animos
ad Christum audiendum praepararet. Nunc restat,
ut qui magistrum eum agnoscunt, seque dociles illi
praebent discipulos, discant quoque ex ore eius vel
schola, quaenam sit utilitas sacerdotii eius, et qualis
usus ac finis. Primo dicit, habentes pontificem
Iesum filium Dei, contessionem teneamus.
Confessio hic, ut antea, pro fide capitur metony-
mice. Quia autem sacerdotium ad sanciendam doc-
trinam valere debet, hinc colligit apostolus, non
esse cur haesitemus aut vacillemus in fide evangelii,
quam filius Dei comprobavit ac sancivit. Quisquis
enim ratam non habet hanc doctrinam, detrahit filio
Dei, ac sacerdotis honore ipsum spoliat: tale inquam,
ac tantum pignus fiduciam addere nobis debet, ut
intrepide recumbamus in evangellum.

15. Neque enim habemus, ete. In nomine filii
Dei, quod posuit, subest ea maiestas quae nos ad
timorem et obsequium adigat. Verum si nihil in
Christo aliud consideremus, nondum pacatae erunt
conscientiae. Quis enim non reformidet filii Dei
conspectum, praesertim quum reputamus qualis sit
nostra conditio, nobisque in mentem veniunt peccata
nostra? Deinde Iudaeis aliud obstare poterat, quia

 

levitico sacerdotio assueverant: illic cernebant ho<
minem mortalem unum ex aliis electum qui sanc-
tuarium ingrediebatur, ut sua deprecatione recon-
ciliaret fratres suos Deo. Hoc magnum est, quun]
mediator, qui placare erga nos Deum potest, unus
est cx nobis. Haec illecebra poterat Iudaeos illa-
queat-ev ut sacerdotio levitico semper essent addicti,
nisi occurreret apostolus, ac ostenderet tilium Dei
non modo excellere gloria, sed aequa bonitate et
indulgentia erga nos esse praeditum. In hoc igitur
capite versatur quum dicit illum exercitatum esse
nostris infirmitatibus, ut nobis condoleat. Quod ad
συμπάθειαν pertinet, nolo subtilius de ea disputare.
Frivola enim non minus quam curiosa est ista
quaestio, num obnoxius sit nunc Christus nostris
miseriis. Nec vero apostolus talibus argutiis et
otiosis speculationibus fatigare nos voluit: sed tan-
tum docere, non procul quaerendum esse media-
torem, quum nobis Christus ultro manum porrigat:
non esse causam cur Christi maiestate absterreamur‚
quum nobis sit frater: non esse timendum ne quasi
malorum expers nullo tangatur humanitatis sensu
ad opem nobis ferendam, quum infirmitates nostras
susceperit, quo esset ad succurrendum propensior.
Tota igitur apostoli oratio ad fidei sensum referenda
est: quia non disputat qualis sit in se Christus,
sed qualem se nobis ostendat. similitudinem naturae
intelligit: quo significat Christum simul cum carne
nostra affectus quoque induisse, ut non modo se
verum hominem comprobaret, sed ipso experimento
ad iuvandos miseros erudiretur: non quia opus tali·
bus rudimentis habuerit filius Dei: sed quia nos
aliter quam de salute nostra curam gerit, mente
apprehendere non possumus. Quoties ergo sub car-
nis nostrae infirmitatibus laboramus, nobis in mentem
veniat, easdem filium Dei expertum esse: ut nos
sua virtute erigat ne illis obruamur. Sed quaeri
potest quid per infirmitates intelligat: varie
enim accipitur hoc nomen. Quidam frigus et ca-
lorem, famem, et alias corporis necessitates: deinde
contemptum, inopiam, et reliqua eius generis in-
telligunt, sicuti apud Paulum multis locis: ac prae—
sertim 2. ad Corinthios cap. 12, 10. Sed verius
sentiunt qui simul cum externis aerumnis compre-
hendunt animi affectus, quales sunt metus, tristitia,
horror mortis, et similes. Et certe frustra alioqui
addita esset restrictio, absque peccato: nisi de
affectibus sermo esset, qui semper in nobis vitiosi
sunt propter naturae pravitatem: in Christo autem,
in quo summa rectitudo et absoluta puritas fuit,
immunes fuerunt ab omni vitio. Paupertas certe,
et morbi, et quae extra nos sunt, in peccatum non
imputantur. Ergo quum de infirmitatibus loquitur
quae peccato sunt affines, minime· dubium est quin
affectus animi designet, quibus obnoxia est hominum
natura, idque propter infirmitatem suam. Nam

4*

