129

notatv inter hunc et pecudum sanguinem.
pecudum sanguis quum statim tabesceret, non
potuit diu vigorem suum retinere: at Christi san—
guis qui nullo tabo corrumpitur, sed puro semper
colore fluit, nobis in finem usque mundi sufficiet.
Nihil mirum si caesae pecudum victimae vivificandi
facultate non pollebant, quum essent mortuae. At
Christus qui a morte resurrexit, ut nobis vitam
conserat, suam in nos diffundit. Haec est perpetua
viae dedicatio, quod coram facie patris semper
quodammodo stillat sanguis Christi ad irrigandum
coelum et terram.

20. Per velum. Sicuti velum operiebat arcana
sanctuarii, et tamen aditum illuc reserabat: sic
quum in Christi carne divinitas latuerit, nos tamen
in coelum usque perducit: nec quisquam Deum in-
veniet, nisi cui via et ostium erit homo Christus.
Ita admonemur, non aestimandam esse Christi glo-
riam ab externo carnis adspectu, nec despiciendam
esse carnem, quia Dei maiestatem quasi velum oc-
cultet: quum eadem nobis ad fruenda omnia Dei
bona sit directrix.

21. Et sacerdotum maynum. Quaecunque prius
disseruit de abrogatione veteris sacerdotii, nunc
memoria repetere docet. Nam aliter Christus sacer-
dos esse non potest- quin priores illi munere abdi-
centur, quum alius fuerit ordo. Significat igitur
relinquenda esse illa omnia quae suo adventu Chris-
tus mutavit. Ac ideo ipsum praeficit universae Dei
domui, ut quisquis locum in ecclesia habere eupit,
Christo se subiiciat, eumque sibi ducem ac praesidem
eligat, non alium.

22. Accedamus cum sincero corde. Sicuti in
Christo eiusque sacrificio nihil nisi spirituale, aut
coeleste esse ostendit: ita quae ex parte nostra
afferimus, vult congruere. Olim Iudaei variis adsper-
sionibus se purgabant, ut essent ad cultum Dei
praeparati. Ritus purgandi carnales fuisse, nihil
mirum est, quum ipse Dei cultus umbris involutus
carnem adhuc quodammodo separet. Sacerdos enim
mortalis ex peccatoribus eligebatur qui ad tempus
sacra faceret: ornatus erat pretioso quidem vestitu,
sed tamen mundano, ut se in Dei conspectum
sisteret: tantum ad arcam foederis accedebat, ut in-
gressum sanctificaret: victimam bruti animalis ex
armento vel grege mutuabatur. In Christo omnia
longe praecellunt. Ipse non modo purus et inno-
cens, sed sous omnis sanctitatis et iustitiae coelesti
oraculo constituitur sacerdos, non ad breve mortalis
vitae spatium, sed perpetuo. Sanctionis causa ius-
iurandum interponitur. Prodit in medium omnibus
spiritus sancti donis ad summam perfectionem or-
natus: sanguine suo Deum propitiat, eumque paci-
ficat eum hominibus: supra coelos conscendit, ut
coram Dei pro nobis appareat mediator. Itaque

CAPUT X.

 

 

vicissim nihil a nobis afferendum est quod non⁴

Caluini opera. Vol. LV.

l :30

Nam ζ respondeat: quandoquidem mutuus inter sacerdotem
¹ et populum consensus esse debet. Proinde facessant

externae carnis lotiones, ac esset totus ille caere-
moniarum apparatus. Nam externis illis figuris
apostolus sincerum cor opponit, et fidei certitudinem
et abstersionem omnium vitiorum. Atque hinc
colligimus qualiter nos comparatos esse deceat, ut
fruamur Christi beneficiis. Neque enim ad eum
acceditur, nisi integro corde seu veraci, certaque
fide ac pura conscientia. Porro cor verax aut sin-
cerum fucato ac duplici opponitur. In voce πληρο-
φορίας fidei naturam designat apostolus: et simul
nos admonet non posse percipi Christi gratiam,
nisi ab iis qui fixam et indubiam persuasionem
afferunt. Abstersionem cordis a mala conscientia
appellat, vel quum impetrata peccatoram venia puri
censemur coram Deo, vel dum cor ab omnibus
pravis affectibus purgatum, carnis stimulis non pun-
git. Ego libenter utrumque comprehendo. Quod
sequitur de corpore aqua pura abluto. plerique de
baptismo accipiunt: sed mihi probabilius videtur,
apostolum alludere ad veteres legis caeremonias:
atque ita sub aquae nomine designare spiritum Dei,
quemadmodum Ezechiel loquitur (36, 25), Effundam
super vos aquas mundas, etc. Summa est, nos fieri
Christi participes si corpore et anima sanctificati
ad eum accedimus. Hanc porro sanctificationem
esse, non quae visibili caeremoniarum pompa con-
stat, sed firmam fidem, puram conscientiam,
corporis et animae munditiem, quae in spiritu Dei
manat ac perficitur. Ita Paulus 2. ad Cor. cap. 7, 1,
fideles hortatur ut se purgent ab omni inquinamento
carnis et spiritus, quum sint adoptati a Deo in
filios.

23. Ten-eamus confessionem spei. Quoniam hic
Iudaeos ad perseverantiam hortatur, spem potius
quam fidem nominat. Nam spes sicuti ex fide
nascitur, ita eam ad extremum usque alit ac sustinet.
Confessionem praeterea requirit, quia non est vera
fides nisi quae se exserit ad homines. Et videtur
oblique perstringere eorum simulationem qui in
gentis suae gratiam legales ritus nimis religiose
servabant. Non ergo tantum corde credere, sed re
ipsa quoque ostendere ac profiteri eos iubet quantum
Christo deferant. Diligenter autem notanda est
ratio quam subiicit, Deum‚qui promisit, fidelem
esse. Nam inde primum docemur, hoc fundamento
niti fidem nostram, quod Deus verax sit. Porro
haec veritas promissione continetur: nam ut creda-
mus, praeire Dei vocem oportet. Nec quaelibet
vox ad gignendam fidem erit idonea: sola promissio
est in quam fides recumbit. Adeoque ex hoc loco
mutua inter fidem hominum et Dei promissionem
ratio colligi potest: nisi enim promittat Deus, nemo
erit qui credat.

