459

dc vobis ncyotiubuntur: quorum iudicium pridem non
cessae, et quorum perditio non dormitat.

1. Fucrtmt autem, etc. Quoniam hoc graviter
et periculose infirmas conscientias concutere solet,
dum insurgunt salsi doctores qui fidei doctrinam
vol corrumpunt, vel lacerant: necesse fuit apostolo,
quum fideles hortari vellet ad constantiam, eius-
modi scandalum tollere. Porro hoc argumento so-
latur eos quibus scribit, et confirmat quod Deus
semper hoc genere tentationis ecclesiam suam exer-
cuerit: ne sorte eorum corda novitas percellat.
Non alia, inquit, futura est sub evangelio ecclesiae
conditio, quam olim sub lege fuerit: pseudoprophetae
veterem ecclesiam turbarunt, idem et nobis exspec-
tandum est. Hoc oportuit diserte testatum esse,
quia multi tranquillum sub Christi regno ecclesiae
statum sibi fingebant. Quia enim eius adventu pro-
phetae solidam pacem, summam coelestis sapientiae
lucem, plenamque rerum omnium instaurationem
promittunt, non putabant ecclesiam amplius ullis
certaminibus fore obnoxiam. Meminerimus ergo
spiritum Dei hoc semel pronuntiasse, nunquam ab
hoc intestino malo immunem fore ecclesiam: ac
nobis semper in mentem veniat ista similitudo,
communem nobis esse fidei probationem cum patri-
bus, quia eadem sit ratio, nempe ut hoc modo ap-
pareat an vere Deum amemus: quemadmodum Deu-
teronomii cap. 13, 3, scriptum est. Porro hic singula
exempla referre necesse non est: satis sit tenere in
summa, quod patrum exemplo nobis adversus im-
pias doctrinas pugnandum sit: quod ob dissidia et
sectas minime labascere debeat fides nostra: quia
inter turbulentas agitationes, quibus Satan toties
omnia evertere conatus est, firma nihilominus per-
stiterit Dei veritas. Observa autem non unum
notari a Petro tempus, quum dicit, erunt falsi
doctores, sed omnes potius aetates comprehendi.
Christianos enim cum veteri populo hic confert.
Ideo hanc doctrinam ad tempus nostrum accommo-
dare decet, ne haec tentatio nos frangat, quum in-
surgere videmus falsos doctores ut Dei veritatem
oppugnent. Caeterum ideo nos admonet spiritus
Dei, ut intenti simus ad cavendum: atque huc
spectat tota descriptio quam mox subiiciet. Quam-
quam singulas sectas non pinget suis coloribus, sed
peculiariter sermonem diriget in homines profanos
qui Dei contemptum inducunt. Generalis quidem
est sententia, cavendum esse a falsis doctoribus:
sed interea speciem unam elegit unde plus instabat
periculi. Quod ex Iudae verbis melius patet, qui
idem prorsus argumentum tractat.

Qui subinducent. Hoc verbo Satanae astutiam
notat, et impiorum omnium qui sub eodem vexillo
militant, quod obliquis anfractibus, et quasi per
cuniculos subituri sint. Quo magis advigilare de-

EPIST. PETRI 11

 

460

bent pii ut clandestinas quoque eorum fraudes effu-
giant. Utcunque enim se insinuent, non tamen
poterunt sedulo attentos circumvenire. Sectas
exitiosas dicit, ut quantam quisque curam salutis
suae habet, sectas istas, tanquam maxime noxias
pestes exhorreat. Quod pertinet ad ipsum sectarum
vel haereseos nomen, non abs re semper infame et
exosum fuit iuter Dei filios. Vinculum enim sanctae
unitatis simplex est Dei veritas: simul atque ab
ea disceditur, nihil aliud restat quam horrenda
dissipatio.

Etiam Dominum qui illos redemit. Tametsi
variis modis abnegatur Christus, eum tamen hic
(meo iudicio) attingit Petrus, qui exprimitur apud
ludam: nempe dum gratia Dei in lasciviam con-
vertitur. Redemit enim nos Christus, ut populum
haberet segregatum ab omnibus mundi inquina-
mentis, addietum sanctitati et innocentiae. Qui
igitur excusso fraeno in omnem licentiam se pro-
ficiunt, non immerito dicuntur Christum abnegare
a quo redempti sunt. Proinde ut salva et integra
evangelii doctrina apud nos maneat, hoc animis
nostris infixum sit, redemptos esse nos a Christo,
ut vitae simul et mortis nostrae sit Dominus: itaque
nobis hunc finem esse propositum, ut illi vivamus
ac moriamur. Iterum celerem illis interitum in-
stare dicit, ne alii se illis implicent.

2. Et multi sequentur. Hoc vero non leve est
scandalum infirmis, quum vident communi mundi
applausu excipi falsas doctrinas, et ingentem ho-
minum numerum abripi, ita ut pauci in pura
Christi obedientia maneant. Sic hodie nihil est
quod vehementius turbet pias mentes quam talis
defectio. Vix enim decimus quisque eorum, qui
Christo nomen dederunt, fidei puritatem ad extre-
mum usque retinet: omnes fere ad corruptelas de-
generant, atque a magistris licentiae delusi, profa-
nescunt. Ne hoc fidem nostram labefactet, occurret
Petrus, et mature praedicit hoc ipsum fore ut impii
doctores multos trahant in exitium. Porro hic
duplex est lectio, etiam apud Graecos. Alii enim
lascivias, alii exitia legunt: sequutus sum tamen
quod magis receptum erat.

Per quos via veritatis. Hoc ideo dictum esse
interpretor, quia sicuti ornatur religio dum insti-
tuuntur homines ad timorem Dei, vitae probitatem,
castos mores ac honestos, vel saltem os improbis
obstruitur, ne evangelio maledicant: ita quum fraena
impune laxantur ad omnem lasciviam, exponitur
Christi nomen et doctrina impiorum contumeliis.
Alii diversum sensum afferunt, quod falsi isti
doctores, tanquam impuri canes, oblatraturi sint
sanae doctrinae. Sed mihi hoc potius significant
Petri verba, daturos occasionem hostibus, ut Dei
veritati proterve insultent. Utcunque ergo non

 

