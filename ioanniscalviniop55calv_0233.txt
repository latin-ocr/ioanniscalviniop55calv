413

Satanae praestigiis implicit-a, pessime delirabit.
Anima hic spiritui opponitur, sicuti primae ad
Corinthios cap. 2, 14, quum dicit Paulus, animalem
hominem non capere, quae sunt Dei. Nec magis
deiici poterat hominis superbia, quam dum ita
damnatur quidquid sapientiae habet ex sua ipsius
anima, sine Dei spiritu: imo dum ab eius anima
fit transitus ad daemonem. Perinde euim hoc valet
ac si diceretur, Homines dum sequuntur proprium
sensum, mox delabi ad Satanae imposturas.

16. Ubi em‘m aemulatio. Argumentum est a
repugnantibus: nam aemulatio, qua incitantur hypo-
critae, contrarios sapientia effectus parit. Sapientia
enim requirit statum mentis bene compositum: aemu-
latio autem eum perturbat, ut secum ipsa quodam-
modo tumultuetur, et sine modo iu alios efferverat.
Alii ἀκαταστασίαν vertunt inconstantiam: et inter-
dum hoc significat. Sed quum sit etiam seditio et
tumultus, nomen perturbationis aptius praesenti
loco visum est. Gravius enim quiddam exprimere
Iacobus voluit, quam levitatem: nempe quod ma-
lignus et obtrectator, quasi extra se ipsum esset,
confuse et perperam agit omnia. Ideo addit omne
ο p u s p r a v u m.

17. Quae autem e sursum est. Nunc effectus
coelestis sapientiae prioribus contrarios enumerat.
Primo dicit esse pu r a m: quo epitheto excluditur
hypocrisis et ambitio. Secundo vocat pac atam:
ut significet alienam esse a contentionibus. Tertio
vocat aequam vel humanam: ut sciamus procul
distare ab immodica austeritate, quae nihil in fratri-
bus tolerat. Vocat comem ac tractabilem: quo
significat abhorrere a superbia et malignitate. Post-
remo p l e n a m esse misericordia docet, quum hypo-
critae inhumani sint et inexorabiles. Per fructus
bonos generaliter omnia officia designat quae
benevoli homines fratribus impendunt: ac si uno
verbo dixisset, plenam beneficentiae. Hinc sequitur
mentiri eos qui tetrica austeritate gloriantur. 'Pam-
etsi autem quum puram vel sinceram dixerat,
satis damnaverat hypocrisin: clarius tamen iterum
in fine repetit. Unde admonemur, non alia de
causa esse nos ultra modum morOSOS, nisi quia
nimium nobis parcimus, et connivemus ad propria
vitia. Sed hoc absurdum videri posset, quod vult
esse sine diiudicatione. Neque enim spiri-
tus Dei, boni et mali tollit discrimen: neque ita
nos reddit socordes, ut iudicio destituti vitium pro
virtute laudemus. Respondeo, Iacobum hic di-
iudicationis verbo nimis anxiam ac scrupu-
losam inquisitionem notare, qualem fere in hypo-
critis cernere licet, qui dum nimis exacte inquirunt
in fratrum dicta et facta, nihil non in sinistram
partem rapiunt.

18. Fructus autem iustitiae. Duplex esse sen-
sus potest, vel quod pacificis seminatur fructus,

CAPUT IV.

 

414

quem postea colligant: vel quod ipsi etiamsi multa
in proximis modeste tolerent, non tamen desinunt
iustitiam serere. Est autem anticipatio. Nam qui
obtrectandi libidine ad maledicendum feruntur,
habent semper hunc praetextum, Quid? ergone
malum nostra facilitate fovebimus? Dicit itaque
Iacobus: Qui vere ex Deo sapiunt, ita esse aequos,
modestos, placidos, misericordes, ut non tamen dis-
simulent vitia, neque illis faveant: sed potius corri-
gere studeant, modo in pace, hoc est, tali modera-
tione adhibita, ut unitas salva maneat. Atque hoc
modo testatur, minime huc spectare quae hactenus
dixit, ut e medio tollantur placidae reprehensiones:
sed ne carnifices sint qui vitiorum medici haberi
volunt. Proinde, facientibus pacem, est
septimus casus, ut vocant grammatici: ac sic re-
solvi debet oratio, Qui pacis studiosi sunt, curam
nihilominus habent serendae iustitiae: neque in pro-
movendis et urgendis bonis operibus ignavi sunt
aut inutiles, sed zelum suum temperant pacis con-

dimento: quum hypocritae caeco et rabioso impetu
omnia perturbent.

CAPUT IV.

1. Unde bella et pugnae inter vos? noune hine,
ex voluptatibus vestris quae militant in membris
vestris? 2. Concupiscitis, et uem habetis: invidetis,
et aemulamini, et non potestis obtinere: puqnatis et
belliqeramini. Nou habetis, propterea quod mm petitis.
3. Petita, et nou accipitis.- quia male petitis, ut in
voluptates vestras insumatis

1. Unde bella, etc. Quia de pace tractaverat,
et monuerat sic exterminanda esse vitia ut pax
foveatur: hac occasione descendit ad contentiones,
quibus se mutuo vexabant: ac ostendit, eas ex in-
ordinatis potius cupiditatibus emergere quam ex
studio recti. Nam si modum sibi quisque impo-
neret, non incitarent alii alios. Ergo ex eo quod
impune grassantur libidines, effervent conflictus.
Unde apparet, maiorem inter nos pacem futuram,
si ab iniuria singuli abstinerent. Sed vitia, quae
in nobis regnant, sunt quasi armati satellites, ad
pugnas concitandas. Me m b ra vocat omnes nostri
partes. Voluptates accipit pro illicitis et libi·
dinosis desideriis, quae nisi cum aliorum iniuria
satiari nequeunt.

2. Comum-scitis, et non habetis. Videtur signi-
ficare, inexplebilem esse hominis animum, ubi im-
probis cupiditatibus indulget. Ac sane ita est: nam
qui suos appetitus licenter grassari sinit, nullum
unquam habebit concupiscendi modum. Quin etiam
si mundus illi daretur, cuperet novos sibi creari
mundos. Ita fit, ut sibi homines tormenta accer-

