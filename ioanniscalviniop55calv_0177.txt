309

offert: sed etiam consuli miseris peccatoribus, ut
Deum semper propitium habeant: nec peccata, qui-
bus obstricti tenentur, obstare quominus iusti sint,
quia mediatorem habent qui ipsos Deo reconciliet.
Porro dum ostendere vult quomodo redeamus cum
Deo in gratiam, dicit Christum esse nobis advo-
catum. Nam in hoc apparet coram facie Dei, ut
sacrificii sui vim et efficaciam erga nos exserat. Quo
melius hoc possit intelligi, crassius loquar. Inter-
cessio Christi continua est mortis eius applicatio in
salutem nostram. Quod ergo Deus peccata nobis
non imputat, hoc fit quia Christum deprecatorem
respicit. Caeterum duo tituli, quibus postea Christum
insignit, proprie ad circumstantiam huius loci spec-
tant. Vocat iustum et propitiationem. Utroque
praeditum esse oportet, ut munus personamque
advocati sustineat. Quis enim peccator nobis Dei
gratiam conciliet. Nam ideo arcemur omnes ab
accessu, quia nemo purus est ac vacuus a peccato:
nemo itaque idoneus pontifex, nisi innocens et a
peccatoribus segregatus: quemadmodum etiam habe·
tur ad Hebraeos 7, 26. Additur propitiatio, quia
nemo absque sacrificio idoneus est pontifex. Itaque
sub lege nunquam sanctuarium ingrediabatur sacer-
dos, nisi praeeunte sanguine: et victima in precibus
quasi solenne sigillum, solebat ex Dei instituto ad—
hiberi. Quo symbolo testatum esse Deus voluit, ut
quis gratiam nobis impetret, oportere instructum
esse sacrificio. Nam ubi offensus est Deus, ad ip-
sum placandum satisfactionis pretium exigitur. Hinc
sequitur, opus habere advocato sanctos omnes qui
fuerunt ac futuri sunt: neminem vero praeter unum
Christum huic muneri obeundo parem esse. Et
certe nominatim duo haee epitheta adscripsit
Iohannes Christo, ut unicum esse advocatum
ostenderet. Sicuti autem eximia inde conso·
latio ad uos redit, quum audimus Christum non
semel modo esse mortuum, ut nobis patrem placaret:
sed assidue intercedere pro nobis, ut aditus nobis
in eius nomine ad Deum pateat, ut preces nostrae
exaudiantur: ita summopere cavendum ne honor,
qui illi proprius est, alio transferatur. Atqui scimus
in papatu promiscue sanctis attributum fuisse 1100
munus. Nunc sunt anni triginta, quum hoc tam
insigne fidei nostrae caput fere sepultum erat,
Christum esse advocatum. Hodie fatentur unum
quidem esse ex multis, sed non solum. Qui inter
papistas paulo plus habent verecundiae, non negant
Christum eminere: sed postea ingentem comitum
turbam illi associant. Atqui verba. clare sonant, non
posse advocatum esse qui non sit idem sacerdos.
Sacerdotium porro nonnisi in Christum solum com·
petit. Interea non tollimus mutuas sanctorum inter-
cessiones, quibus inter se caritatem exercent: sed
hoc nihil ad mortuos qui ex hominum contubernio
migrarunt: nihil etiam ad ea patrocinia quae sibi

CAPUT II.

 

310

confingunt, ne sint unius Christi clientes. Nam etsi
fratres orant pro fratribus, unum tamen patronum
omnes sine exceptione respiciunt. Dubium itaque
non est quin totidem Christo idola opponant papistae
quot sibi patronos comminiscuntur. Obiter vero
notandum est, nimis erasse errare eos qui patris
genibus Christum advolvunt, ut pro nobis oret.
Tollendae sunt eiusmodi imaginationes, quae coelesti
Christi gloriae derogant: ae retinenda simplex doc·
trina, fructum mortis eius recentem ac perpetuum
nobis constare, quod sua intercessione Deum nobis
propitiet, precesque nostras tam sacrificii sui odore
sanctificet, quam patrocinii favore adiuvet.

2. Non pro nostris solum. Amplificationis causa
hoc addidit, ut certo persuasi sint fideles, expiationem
a Christo partam ad omnes extendi qui evangelium
fide amplexi fuerint. Sed hic movetur quaestio,
quomodo mundi totius peccata expientur. Omitto
phreneticorum deliria, qui hoc praetextu reprobos
omnes, adeoque satanam ipsum in salutem admittunt
Tale portentum refutatione indignum est. Qui hanc
absurditatem volebant effugere, dixerunt, sufficienter
pro toto mundo passum esse Christum: sed pro
electis tantum efficaciter. Vulgo haec solutio in
scholis obtinuit. Ego quamquam verum esse illud
dictum fateor: nego tamen praesenti loco quadrare.
Neque enim aliud fuit consilium Iohannis, quam toti
ecelesiae commune facere hoc bonum. Ergo sub
omnibus, reprobos 11011 comprehendit: sed eos de-
signat qui simul credituri erant, et qui per varias
mundi plagas dispersi erant. Tunc enim vere, ut
par est, illustratur Christi gratia, quum unica esse
mundi salus praedicatur.

3. Atque in hoc cognoscimus quod coynovimus
eum, si praecepta eius servamus. 4. Qui dicit, Novi
eum, et praecepta eius non servat, mendax est, et in
eo veritas non est. 5. Qui vero servat eius sermonem,
vere in ipso caritas Dei perfecta est. Iu hoc coquo·
scimus quod in ipso sumus. 6. Qui dicit se in eo
manere, debet, sicuti ille ambulavit, ita et ipse am-
bulare.

3. Atque in lzoc. Postquam doctrinam illam
de gratuita peccatorum remissione tractavit, iterum
ad exhortationes redit illi annexas, et quae ab ea
dependent. Ac primo quidem admonet, non otiosam
esse Dei notitiam, quae ex evangelio concipitur: secl
parere ex se obedientiam. Postea ostendit quid
maxime a nobis Deus flagitet, quid sit in vita prae-
cipuum: nempe ut Deum amemus. Quod de viva
Dei cognitione hic legimus, non temere scriptura.
passim repetit. Mundo enim nihil magis tritum
est, quam pietatis doctrinam trahere ad frigidas
speculationes. In hunc modum a sorbonicis so-
phistis adulterata fuit theologia, ut ex tota eorum

20*

