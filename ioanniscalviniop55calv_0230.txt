407

dicamus. Quomodo igitur Iacobus id fuisse im-
letum dicit? Nempe ostendere vult, qualis illa
Fuerit fides quac iustificavit Abraham: non otiosa
scilicet aut evanida, sed quae illum Deo reddidit
obsequentem: sicuti etiam ad Hebraeos cap. 11, 8,
habetur. Conclusio quae mox additur, quia inde
pendet, non alium habet sensum. Non iustificetur
homo sola fide, hoc est, nuda et inani cognitione
Dei. Iustificatur operibus, hoc est, ex fructibus
cognoscitur et approbatur eius iustitia.

25. Similiter et Bahal). Videtur absurde facere
qui tam dispares simul copulat. Cur non ex magno
potius insignium patrum numero aliquos delegit
quos Abrahae adiungeret? Cur illis omnibus prae-
tulit meretricem? Consulto duas personas tam di-
versas inter se commisit, quo evidentius monstraret,
nullum unquam, cuiuscunque esset vel conditionis,
vel gentis, vel ordinis, fuisse absque bonis operibus
inter iustos ac fideles habitum. Patriarcham nomi-
navit longe omnium excellentissimum: nunc sub
meretricis persona comprehendit omnes, qui quum
alieni essent ab ecclesia, inseruntur. Quisquis ergo
iustus censeri cupit, etiam ut inter infimos locum
aliquem habeat, bonis operibus se talem ostendat.
Quod Iacobus (suo more) Rahab operibus fuisse
iustificatam praedicat: inde colligunt sophistae, nos
operum meritis iustitiam consequi. Nos autem
negamus, hic de modo consequendae iustitiae esse
certamen. Fatemur quidem requiri ad iustitiam
bona opera: tantum illis vim conferendae iustitiae
detrahimus: quia stare coram Dei tribunali ne-
queunt.

CAPUT 111.

1. Nolite plures magistri fieri, fratres mei: scieu-
tes quod maius iudicium sumpturi simus. 2. In
multis em'm labimur omnes. Si quis in sermone uon
labitur, hic perfectus est vir, ut qui possit fraeno mo-
derari totum etiam corpus. 3. Eece equis fraena in
ora iniicimus, ut obediunt nobis: el totum illorum
eorpus eircumayimus. 4. Ecce etiam naves quum
tantae sint, et a saevis ventis pulsentur, circumayun—
tur a minimo 9ubzmzaculo, quocunque affectus diri-
yentis voluerit. 5. Ita et linqua pusillum membrum
est, et magma iactat.

2. Plures magistri. Communis et fere recepta
huius loci interpretatio est, quod deterreat a mu-
nere docendi appetendo: idque ea ratione quia pe-
riculosum sit, et gravi Dei iudicio obnoxium, si
quis in eo delinquat. Putant autem dixisse, ne
multi, vel plures sitis: quia aliquos esse opor-
tet. Ego vero magistros intelligo, non qui pub-
lico munere funguntur in ecclesia: sed qui sibi ius

EPIS'P. IACOBI

408

censorum in alios usurpant. 'Pales enim repreben-
soros, quasi magistri morum haberi volunt. Atque
haec loquutio tam Graecis quam Latinis cst usi-
tata, magistros vocare qui superciliose in alios
animadvertunt. Quod autem multos fieri vetat,
ideo ost, quia se passim multi ingerunt. Est enim
hic quasi ingenitus humano ingenio morbus, ex
aliorum reprehensione famam captare. Duplex
autem in hac parte vitium regnat, quod quum
pauci dexteritate polleant, omnes promiscue in ma-
gisterium irrumpunt. Deinde pauci recto studio
ducuntur: potius enim hypocrisis et ambitio eos
quam cura fraternae salutis incitat. Notandum est
enim Iacobum hic non dehortari a fraternibus mo-
nitionibus, quas spiritus toties et tantopere nobis
commendat: sed immodicam illam cupiditatem dam-
nare quae ex ambitione nascitur ac superbia, dum
se quisque adversus proximos effert, dum obloquitur,
carpit, mordet, et maligne inquirit quod in sinis-
tram partem rapiat. Fieri enim solet ut impor-
tuni eiusmodi censores in sectandis aliorum vitiis
se insolenter iactent. Ab hac intemperie et arro-
gantia Iacobus nos revocat. Addit rationem, Quia
gravius iudicium subituri sint qui in alios ita sunt
severi. Duram enim sibi legem imponit qui om-
nium dicta et facta ad summum rigorem exigit:
nee veniam meretur qui nemini parcere sustinet.
Sententia diligenter notanda, Dei severitatem in
se provocare qui in fratres nimium sunt rigidi.

2. In multis enim labimur. Potest hoc accipi
per concessionem dictum: ac si ita dixisset, Esto,
tu in fratribus invenis quod culpes: nemo enim
immunis est a vitiis: imo singuli pluribus vitiis
laborant. Sed putasne te perfectum esse cum
maledica et virulenta lingua? Mihi tamen potius
videtur Iacobus hoc argumento nos hortari ad man—
suetudinem: quia simus ipsi quoque multis infir-
mitatibus circumdati. Inique enim facit qui veniam,
qua opus habet, aliis negat. Sic etiam Paulus,
quum lapsos corrigi iubet clementer et in spiritu
lenitatis, statim addit (Galat. 6, 1): Considerans
te ipsum, ne et 'tu tenteris. Nihil enim est quod
magis ad temperandum nimium rigorem valeat
quam infirmitatis nostrae agnitio.

Si quis in sermone. Postquam neminem esse
dixit qui non variis modis peccet: iam ostendit
morbum obloquendi prae aliis peccatis odiosum esse.
Nam quod dicit perfectum esse qui lingua non
labitur: significat continentiam linguae virtutem
esse eximiam, unamque ex praecipuis. Quare nimis
perverse faciunt qui minima quaeque vitia curiose
excutientes, in tam crasso sibi indulgent. Proinde
eleganter hic perstringit censorum hypocrisin: quin
in suo examine, quod praecipuum erat, maximique
momenti, omittunt, maledicentiam scilicet. Nam
qui alios castigant, zelum prae se ferunt perfectae

 

