329

quum dicit ex eo esse genitos qui faciunt iustitiam.
Illa certe usitata est loquendi ratio in scripturis,
nos ex Deo gigni in Christo. Sed in hac quoque
altera nihil absurdi est: ex Christo gigni qui eius
spiritu renovantur.

CAPUT ΙΙΙ.

1. Videte qualem caritatem dedit nobis pater, ut
filii Dei nominemur. Propterea mundus non novit
nos, quia non novit ipsum. 2. Dilecti, nunc filii
Dei simus, et nondum apparuit quid erimus. Scimus
autem quod si apparuerit, similes· ei erimus: quia
videbimus eum sicuti est. 3. Et omnis qui habet
hanc spem in eo, purificat se ipsmn: quemadmodum
ille purus est.

1. Videte, etc. Secundum argumentum, a vo-
cationis nostrae dignitate et praestantia. Non vul-
gari honore, inquit, nos dignatus est coelestis pater,
quum in filios adoptavit. Haec tanta gratia, puri·
tatis studium accendere in nobis debet, ut simus
illi conformes: nec vero fieri potest quin se puri-
ficet qui se unum ex Dei filiis agnoscit. Et quo
plus vehementiae habeat exhortatio, Dei gratiam
amplificat. Nam quod dicit datam esse cari—
tatem, significat hoc merae esse liberalitatis, quod
nos Deus pro filiis habet. Unde enim tanta nobis
dignitas, nisi ex Dei amore? Amor porro bic
gratuitus praedicatur. Est quidem impropria lo—
quuti0: sed maluit improprie loqui apostolus, quam
non exprimere quod necesse cognitu erat. In summa,
significat, quo amplior effusa est in nos Dei bonitas,
illi nos eo magis obstrictos esse. Quemadmodum
Paulus per eius misericordias Romanos obsecrat ut
se 1111 puras hostias offerant (Rom. 12, 1). Interea.
docemur, gratuitam (ut dixi) esse piorum omnium
adoptionem, nec ab ullo operum respectu pendere.
Nam quod sophistae dicunt, adoptari quos fore
dignos praevidet Deus, aperte his verbis refellitur.
Neque enim hoc modo gratuitum esset donum.
Hoc doctrinae caput tenere in primis operae pretium
est. Nam quum unica salutis nostrae eausa sit
adoptio, et eam ex mero soloque Dei amore fluere
testetur apostolus, nihil hic nostrae dignitati vel
operum meritis fit reliquum. Cur enim sumus filii?
quia scilicet nos eoepit gratis amare Deus: quum
odio potius digni simus quam amore. Quum autem
spiritus adoptionis nostrae pignus sit: hinc sequitur,
si quid θεῖ in nobis boni, Dei gratiae adeo opponi
non debere, ut potius ei referendum sit acceptum.
Nomen, de quo loquitur, inanis esse titulus non
potest. Nam Deus est qui nos ore suo filios pro-
nuntiat: quemadmodum Abrahae nomen imposuit
ex re ipsa.

 

CAPUT ΙΙΙ. 330

Propterea mundus. Haec tentatio graviter fidem
oppugnat, adeo non reputari nos in filiis Dei, vel
ullam tantae praestantiae notam in nobis conspici,

¹ut potius nos totus fere mundus ludibrio habeat.

Ergo ex praesenti statu vix colligi potest, Deum
esse nobis patrem: sicuti diabolus omnia machinatur,
ut hoc beneficium obscuret. Huic scandalo medetur
quum dicit, nos hodie quales sumus nondum agnosci,
quia mundus Deum non cognoscit: itaquo non esse
mirum, si eius filios contemnat. Cuius rei illustre
speculum exstitit in Isaac ct Iacob. Nam quum
uterque a Deo electus esset, illum Ismael risu et
sannis, hunc Esau minis et gladio persequebatur.
Ergo utcunque videamur oppressi in mundo, stat
nihilominus salus nostra recta ct incolumis.

2. Nunc filit· Dei sumus. Nunc ad proprium
cuiusque sensum descendit. Nam quamvis impii
nos ad spem abiiciendam non sollicitent, praesens
tamen nostra conditio a gloria filiorum Dei multum
abest. Nam quantum ad corpus spectat, pulvis et
umbra sumus: mors semper ante oculos versatur:
interea mille aerumnis sumus obnoxii: anima vero
innumeris malis subiecta: ita in nobis infernum
semper reperiemus. Quo magis necesse est sensus
omnes nostros abstrahi a. praesenti rerum adspectu,
ne miseriae, quibus undique circumdati sumus et
prope obruti, eius felicitatis, quae adhuc latet, fidu-
ciam nobis excutiant. Hoc enim apostoli consilium
est, perperam nos esse facturos, si ex praesenti
statu aestimemus quid nobis Deus contulerit: sed
indubia fide tenendum esse quod noudum apparet.

Scimus autem quod si apparuerit. Haec con-
ditio resolvi debet in adverbium temporis Ubi, vel
Quum. Porro verbum hoc, apparuerit, diverso
sensu quam prins accipitur. Dicebat nuper apos-
tolus, nondum apparuisse quod simus futuri, quod
absconditus sit adoptionis nostrae fructus: quia in
coelo est nostra felicitas, non autem procul inde in
terra peregrinamur: quia haec caduca vita, et cen-
tum assidue mortibus subiecta, longe dissimilis est
aeternae gloriae, quae Dei filios decet: quia car-
nis ergastulo servilem in modum inclusi,
longe a libero coeli terraeque dominio distamus.
Nunc vero ad Christum refert particulam istam,
quum apparuerit. Idem enim docet quod Pau-
lus ad Colossences cap. 3, 3, ubi dicit, Vita vestra
cum Christo abscondita est: ubi vero Christus ap·
paruerit vita vestra, tune et vos cum ipso appare-
bitis in gloria. Neque enim aliter stare fides
nostra potest, quam dum in Christi adventum res-
picit. Nam haec causa est cur Deus gloriae nostrae
manifestationem differat, quia nondum manifestatus
sit Christus cum potentia regni sui. Haec inquam
una est sustinendae fidei nostrae ratio, ut patienter
vitam nobis promissam exspectemus. Simul ac
paululum a Christo quispiam deflexerit, necesse

