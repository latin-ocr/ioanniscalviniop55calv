285

latum sibi esse imperium in collegas: sed potius
societate officii se reliquis esse coniunctum.

Testis passionum. Potest hoc de doctrina ex-
poni, malo tamen ad vitam referre: quamquam
utrumque probabile est, sed posterius hoc ideo magis
amplector, quia melius inter se cohaerent haec duo
membra, quod Christi passiones in carne sua re-
praesentet Petrus, et futurus sit etiam gloriae eon-
sorS. Convenit enim haec sententia eum illa Pauli
(2. Timo. 2, 12), Si compatimur, etiam conregnabi-
mus. Deinde hoc ad faciendam verbis fidem non
parum valet, quod per crucis tolerantiam fidei, suae
experimentum dedit. Nam hine constat serio eum
loqui. Et Dominus quum suos hoc modo probat,
quasi obsignat eorum ministerium, ut plus digni-
tatis et reverentiae habeat apud homines. Huc si
quidem spectat Petri consilium, ut audiatur tan·
quam fidus Christi minister: cuius rei documentum
proponit in persequutionibus quas passus erat, et
in spe futurae vitae. Observandum autem quod
Petrus intrepide se consortem gloriae praedicat,
quae nondum revelata est. Haec enim est fidei
natura, acquiescere in bonis absconditis.

2. Pascite, quantum in vobis est. Hinc colli—
gimus quid valeat nomen presbyteri: nempe quod
in se contineat pascendi munus. Longe in alium
finem suos presbyteros creat papa, ut scilicet quo·
tidie Christum immolent: in eorem ordinatione nulla
pascendi mentio. Proinde meminerimus Christi
ordinem a papae confusione discernere, tanquam
lucem a tenebris. Tenenda est quoque verbi defi-
nitio: quia pasci grex Christi non potest, nisi pura
doctrina, quae sola spirituale est pabulum. Quare
pastores non sunt vel mutae larvae, vel qui sua
figmenta, quasi mortifera venena, ad necandas ani-
mas spargunt. Particula quantum in vobis
est, tantundem valet ac si dixisset, Huc intendite
omnes nervos, et quidquid facultatis vobis contulit
Deus, impendite. Vetus interpres reddiderat: Qui
in vobis est: atque hio potest esse verborum sensus:
verior tamen est Erasmi interpretatio, quam se—
quutus sum: et si alteram illam non refello, neque
improbo. Gregem Dei, an Domini, an Christi
legas, parum refert. Nam haec tria leguntur in
diversis codicibus.

&iis-copam funyentes. Erasmus reddidit: Curam ¹
illius agentes: sed quum sit graece ἐπισκοποῦντες, γ

non dubito quin Petrus ipsum episcopatus officium
et nomen exprimere voluerit. Colligi etiam potest
ex aliis scripturae locis, haec duo esse synonyma,
episcopum et presbyterum. Praecipit ergo quomodo
munus pastorale recte exerceant. Quamquam ver-
bum ἐπισκοπεῖν alias generaliter significat praesse,
vel inspectionem habere. Ubi posui, non coacte:
ad verbum est, non necessario: quia dum agimus

CAPUT V.

 

286

ad necessitatis praescriptum, lente et frigide, tan-
quam coacti, in opere progredimur.

3. Dominium exercentes. Quia Graecis propo-
sitio κατὰ fere in malam partem capitur, taxat hic
Petrus praeposteram dominationem: qualis est eorum
qui se ministros esse Christi et ecclesiae non repu-
tantes, plus aliquid appetunt. Cleros autem ap-
pellat particulares ecelesias. Nam quum universum
eeclesiae corpus haereditas sit Domini: ut per op-
pida et pagos distributae sunt ecclesiae. totidem
sunt veluti praedia, quorum culturam singulis pres-
byteris assignat. Nimis imperite quidam de cleri—
cis (quos vocant) hoc dietum putant. Vetustus
quidem fuit ille loquendi modus. ut totum ordinem
ministrorum, elerum vocarent: sed utinam patribus
nunquam venisset in mentem ita loqui: quia quod
toti ecelesiae scriptura communiter tribuit, minime
consentaneum fuit ad paucos homines restringere.
Et liic loquendi modus adulterinus fuit, vel saltem α
recto apostolorum usu deyener. Nominatim vero
Petrus eeclesias hoc titulo commendat, ut sciamus
Domino eripi quidquid ad se homines trahunt:
sicuti multis loeis peculium suum et viiyam haere-
ditatis suae eeclesiam nominat, dum inteyrum sibi
dominium vult asserere. Neque enim regnum pasto-
ribus tradit, sed curam iniungit duntaxat, ut ius
illi suum interea salvum maneat.

4. Quum apparuerit. Nisi in hunc finem in—
tenti sint pastores, fieri nullo modo potest ut gna-
viter in cursu vocationis suae pergant: quin potius
subinde deficerent. Nam innumera sunt offendicula
quae exanimare possent etiam optime cordatos.
Saepe cum ingratis hominibus negotium est, a
quibus rependitur indigna merces: longi et immensi
labores saepe irriti: Satan perversis suis machina-
tionibus interdum praevalet: ergo ne frangatur pius
Christi servus, unicum hoc remedium habet, ut in
Christi adventum oculos convertat. Ita fiet ut
suum laborem, qui carere profectu videtur apud
homines, gnaviter quisque obeat, eui tanta merces
apud Dominum sit reposita. Porro ne longior ex-
spectatio languorem gignat, simul praedicat ampli—
tudinem mercedis, quae ad moram compensandam
valere debet. Vos, inquit, immarcessibilis
gloriae corona manet. Notandum etiam quod
Christum vocat pastorum principem: quia non
nisi sub ipso eiusque nomine eeclesiam regimus, ut
sit nihilominus ipse in solidum pastor. Itaque
princeps hic non praecipuum modo significat,
sed eum cuius potestati reliquos omnes subesse
oportet: sicuti non nisi eius mandato et nomine per-
sonarit hanc sustinent.

5. Similiter iuniores subiecti estote senioribus:
sie et omnes alii aliis subiiciamim'. Humititatem
animi triduite: propterea quod Deus superbis resistit,

