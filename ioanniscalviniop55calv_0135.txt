233

ad Hebraeos. Hic vero lac, non elementaris est
doctrina, ut perpetuo quis discat, nunquam ad veri-
tatis perveniat notitiam: sed vitae ratio quae novam
genituram sapiat, quum nos permittimus Deo edu-
candos. Similiter infantia, non virili et plane
adultae Christi aetati (ut alibi Paulus vocat [Eph.
4, 13]), sedvetustati carnis et prioris vitae opponitur.
Porro sicuti perpetua est novae vitae infantia, ita
continuum lactis alimentum Petrus commendat:
vult enim nos ipso educatos grandescere.

3. Si quidem qustastis. Alludit ad illud Psal. 34:
Gustate et videte, etc. Hunc vero gustum in Christo
percipi significat: ut certe nullam unquam extra
Christum requiem animae nostrae invenient. Duxit
autem exhortationis argumentum a Dei bonitate,
quod eius suavitas, quam in Christo sentimus, alli-
cere nos debeat. Nam quod subiicitur: ad quem
accedentes, non simpliciter ad Deum refertur:
sed ipsum designat qualis patefactus estin persona
Christi. Iam vero fieri nequit quin nos ad se totos
rapiat Dei gratia, suique amore inflammet, ex quo
serium eius sensum concepimus. Hoc si Plato de
suo pulchro affirmat, cu iusumbratilem duntaxat ideam
procul intuebatur: multo verius in Deum competit.
Hoc ergo notandum, quod Petrus accessum ad Deum
cum bonitatis eius gustu coniungit. Sicuti enim
necessario Deum horret ac fugit mens humana,
quamdiu rigidum ac severum sibi fingit: ita simul
ac paternum suum amorem patefecit ipse fidelibus,
nihil restat nisi ut posthabitis omnibus, seque adeo
ipsos obliti, ad eum properent. In summa, profecit
is demum in evangelio, qui corde ad Deum accedit.
Verum simul ostendit in quem finem, et qua con-
ditione accedere nos ad Christum oporteat: nempe
ut in ipso fundemur. Nam quum in lapidem con-
stitutus sit: hanc vim erga nos proferat oportet,
ne frustra et inutiliter quidquam illi a patre in-
iunctum sit. Occurrit autem scandam, quum fatetur
ab hominibus reprobatum. Nam quia bona pars
mundi Christum respuit, multi etiam ab ipso ab-
horrent: posset hac occasione a nobis contemni.
Quemadmodum videmus quosdam imperitos alienari
ab evangelio, quia non sit ubique plausibile, nec
gratiam suis professoribus conciliet. Atqui Petrus
minoris Christum a nobis fieri vetat, utcunque sit
mundo contemptibilis: quia nihilominus suum coram
Deo pretium honoremque retineat.

5. Tanquam vivi lapides aedificamini. Verbum
hoc tam indicativi quam imperativi modi esse potest.
Nam apud Graecos quoque ambigua est terminatio.
Caeterum utrovis modo sumatur, non dubium est
quin hortari Petrus velit fideles, ut se in spirituale
Deo templum consecrent. Nam a fine vocationis,
quale nostrum sit officium, apte ratiocinatur. Porro
notandum est quod ex universo fidelium numero
domum unam construit. Nam etsi quisque nostrum

CAPUT II.

234

Dei templum est ac dicitur, omncs tamen coadunari
in unum, et mutua caritate conglutinari neccsse est,
ut unum ex omnibus templum fiat. Ergo sicuti
verum est singulos esse templa, in quibus Dcus
per spiritum suum habitat: ita singulos inter se
aptari necesse est, ut ad structuram universalis
templi conveniant. Hoc fit dum sua quisque men-
sura contentus, intra officii sui terminos se con-
tinet: omnes tamen quidquid habeut facultatis in
commune conferunt. Quod nos lapides vivos
appellat, et spirituale aedificium, sicuti prius
dixerat Christum, vivum lapidem: in eo subest ta-
cita comparatio veteris templi: atque id valet ad
gratiae amplificationem. Eodem pertinet quod sub-
iicit de hostiis spiritualibus. Quanto enim figuris
praestantior est veritas: eo magis excellunt omnia
sub Christi regnum. Habemus enim coeleste illud
exemplar, cui subserviebat vetus sanctuarium, et
quidquid Moses in lege instituit.

Sacerdotium sanctum. Haec singularis est dig-
natio, quod Deus non modo nos sibi in templum
consecrat in quo habitet ac colatur, sed vult simul
esse sacerdotes. Atque hunc duplicem honorem
ideo commemorat Petrus, ut nos ad Dei cultum
acrius stimulet. Inter hostias spirituales primum
locum obtinet generalis nostri oblatio, de qua Paulus
ad Roman. 12, 1. Neque enim offerre quidquam
possumus Deo, donec illi nos ipsos in sacrificium
obtulerimus: quod fit nostri abnegatione. Sequuntur
postea preces et gratiarum actiones, eleemosynae,
et omnia pietatis exercitia.

Acceptas Deo. Hoc quoque non parum alacri-
tatis addere nobis debet, quum scimus Deo placere
quem illi praestamus cultum: sicuti dubitatio pi-
gritiam secum necessario trahit. Ergo hic tertius
est exhortationis stimulus, quod testatur accepta
esse Deo nostra officia, ne trepidatio segniores nos
reddat. Magno quidem fervore idololatrae feruntur
ad fictitios suos cultus: sed hoc ideo fit, quia Satan
inebriat eorum mentes, ne in operum suorum con-
siderationem veniant. Quoties autem in examen
vocantur eorum conscientiae, labascere incipiunt.
Certum quidem est fieri non posse ut quisquam
serio et ex animo se Deo addicat, nisi certo per-
suasus sit non frustra se laborare. Sed addit
apostolus, per Christum. Nunquam enim ea
reperietur in sacrificiis nostris puritas, ut per se
Deo grata sint: nunquam integra ac plena est
nostri abnegatio: nunquam tam sincerus precandi
affectus, ut decebat: nunquam tam ardenter et
strenue incumbimus ad bene agendum, quin mutila
sint ac multis vitiis implicita nostra opera. Sed
Christus nihilominus illis gratiam conciliat. Diffi-
dentiae igitur, quam de operum nostrorum accep-
tione concipere possemus, hic Petrus occurrit, quum
dicit accepta esse non praestantiae suae merito, sed

